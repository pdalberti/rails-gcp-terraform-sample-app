# ANTIMAGICKÉ POLE

*Antimagic field*

***Příručka hráče***

*Vymítání 8. úrovně*

**Vyvolání:** 1 akce

**Dosah:** Ty sám (koule o poloměru 2 sáhy)

**Složky:** V, P, S (špetka práškového železa nebo železných pilin)

**Trvání:** Soustředění, až 1 hodina

**Povolání:** Klerik, kouzelník

Obklopí tě neviditelná koule antimagie o poloměru 2 sáhy. Tato oblast se odloučí od magické energie, která protéká multivesmírem. Uvnitř koule nelze sesílat kouzla, přivolaní tvorové zmizí, a dokonce i z kouzlených předmětů se stanou obyčejné. Koule se pohybuje s tebou ve středu, dokud kouzlo neskončí. Kouzla a jiné magické účinky, mimo ty vytvořené artefaktem či božstvem, jsou v kouli potlačeny a nemohou do ní proniknout. Zatímco je účinek potlačen, není funkční, ale doba, po kterou je potlačený, se počítá do jeho trvání.

***Cílené účinky.*** Kouzla a jiné magické účinky, například *magická střela* a *znam osobu*, které cílí na tvora nebo předmět v kouli, nemají na cíl žádný účinek.

***Oblasti magie.*** Oblast jiného kouzla či magického účinku, například *ohnivé koule*, se do koule nerozšíří. Překrývá-li koule oblast magie, pak část oblasti, kterou koule pokrývá, se potlačí. Například plameny vytvořené *ohnivou zdí* jsou v kouli potlačeny, což ve zdi vytvoří díru, je-li překrytí dostatečně velké.

***Kouzla.*** Všechna aktivní kouzla či jiné magické účinky, které působí na tvora či předmět v kouli, jsou potlačeny, zatímco se tvor či předmět nachází v kouli.

***Kouzelné předměty.*** Vlastnosti a schopnosti kouzelných předmětů jsou v kouli potlačeny. Například *dlouhý meč +1* funguje v kouli jako nemagický dlouhý meč. Vlastnosti a schopnosti kouzelné zbraně jsou potlačeny, jsou-li použity proti cíli v kouli, nebo je-li tato zbraň držena útočníkem v kouli. Opustí-li kouzelná zbraň či kouzelná střela kouli úplně (například vystřelíš-li magický šíp nebo vrhneš-li magické kopí na cíl mimo kouli), potlačená magie předmětu se obnoví, jakmile opustí kouli.

***Magické cestování.*** Teleportace a cestování mezi sférami v kouli nefunguje, ať už je v kouli počátek, či cíl takového cestování. Portál na jiné místo, do jiného světa nebo sféry existence, stejně jako otvor do mimodimenzionálního prostoru, například vytvořeného pomocí *triku s lanem*, se dočasně uzavře, dokud je v kouli.

***Tvorové a předměty.*** Tvor či předmět, který je přivolaný nebo vytvořený pomocí magie, nebude v kouli dočasně existovat. Jakmile místo, které tvor či předmět zabíral, již není v kouli, tvor či předmět se okamžitě znovu objeví.

***Rozptyl magii.*** Kouzla a magické účinky jako *rozptyl magii* nemají na kouli žádný účinek. Podobně tvoje koule a koule vytvořená jiným *antimagickým polem* se navzájem neruší.
