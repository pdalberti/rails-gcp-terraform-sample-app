# BOŽSKÉ SLOVO

*Divine word*

***Příručka hráče***

*Zaklínání 7. úrovně*

**Vyvolání:** 1 bonusová akce

**Dosah:** 6 sáhů

**Složky:** V

**Trvání:** Ihned

**Povolání:** Klerik

Proneseš božské slovo, naplněné mocí, která utvářela svět při úsvitu stvoření. Zvol libovolný počet tvorů, které vidíš v dosahu. Každý cíl, který tě slyší, si musí hodit záchranný hod na Charisma. Když tvor neuspěje, utrpí účinek na základě jeho aktuálních životů:

 * 50 životů či méně: ohluchne na 1 minutu
 * 40 životů či méně: ohluchne a oslepne na 10 minut
 * 30 životů či méně: oslepne, ohluchne a je ochromený na 1 hodinu
 * 20 životů či méně: namístě zemře

Bez ohledu na jeho současné životy, běs, elementál, nebešťan nebo víla, jež neuspějí ve svém záchranném hodu, jsou vypuzeni zpět do své původní sféry (pokud v ní již nejsou) a 24 hodin se žádnými prostředky, kromě kouzla *přání*, nemohou vrátit do tvé současné sféry.
