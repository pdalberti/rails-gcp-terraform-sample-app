<dnd-item
  title="Adamantinová zbroj"
  original="Adamantine Armor"

  rulebook="Průvodce PH, Jeskyně a draci"

  rarity="Neobvyklý"

  attunement="Nevyžaduje"
  interaction="žádná int."

  purpose="Zbroje"
  item="Zbroj"

  combat-effect="Jiný efekt"
  bonus="Žádný bonus"

  limit="Neomezené"
  duration="Permanentní"
  >

**Adamantinová zbroj**

_Zbroj (střední či těžká, ale ne usňová), neobvyklá_

Tato zbroj je vyztužená adamantinem, jednou z nejtvrdších látek, co existují. Když ji máš na sobě, všechny kritické zásahy se stanou normálními zásahy.
</dnd-item>

<dnd-item
  title="Alchymistický džbán"
  original="Alchemy Jug"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Nekonkrétní účel"
  item="Všední předmět"

  combat-effect="Nebojový"
  bonus="Žádný bonus"

  limit="Nabití s obnovou"
  duration="Permanentní"
  >

**Alchymistický džbán**

_Divotvorný předmět, neobvyklý_

Tento keramický džbán vypadá, že umí pojmout 1 galon kapaliny a plný i prázdný váží 12 liber. Když se džbánem zatřepe, je v něm slyšet čvachtání, i když je prázdný.

Jako akci můžeš vyslovit jednu kapalinu z tabulky níže a džbán ji vyrobí. Poté jako akci můžeš džbán odzátkovat a vylít kapalinu ven, až 2 galony za minutu. Maximální množství, jaké džbán umí vyrobit, závisí na vyslovené kapalině.

Jakmile džbán začne kapalinu vyrábět, nemůže vyrobit jinou, nebo víc té, která dosáhla svého maxima, a to až do příštího úsvitu.
|**Kapalina**| **Maximum**|
|------------|------------|
|Kyselina    |	8 uncí    |
|Majonéza    |	2 galony  |
|Med         |	1 galon   |
|Mořská voda |	12 galonů |
|Ocet        |	2 galony  |
|Olej        |	1 máz     |
|Pitná voda  |	8 galonů  |
|Pivo        |	4 galony  |
|Víno        |	1 galon   |
|Základní jed|	0,5 unce  |
</dnd-item>

<dnd-item
  title="Amulet proti nalezení a lokalizaci"
  original="Amulet of Proof against Detection and Location"

  rulebook="Průvodce PH"

  rarity="Neobvyklý"

  attunement="Kýmkoliv"
  interaction="žádná int."

  purpose="Trvalý přínos"
  item="Amulet"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Amulet proti nalezení a lokalizaci**

_Divotvorný předmět, neobvyklý (vyžaduje sladění)_

Když máš na sobě tento amulet, jsi skrytý před věšteckou magií. Nemůžeš být zacílen takovou magií ani vnímán skrz magické sledovací senzory.
</dnd-item>

<dnd-item
  title="Amulet sfér"
  original="Amulet of the Planes"

  rulebook="Průvodce PH"

  rarity="Velmi vzácný"

  attunement="Kýmkoliv"
  interaction="žádná int."

  purpose="Kouzlící"
  item="Amulet"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Amulet sfér**

_Divotvorný předmět, velmi vzácný (vyžaduje sladění)_

Když máš na sobě tento amulet, můžeš pomocí akce vyslovit místo, které znáš, v jiné sféře existence. Pak si hoď na ověření Inteligence se SO 15. Uspěješ-li, sešleš kouzlo přesun sférami. Při neúspěšném ověření se ty a každý tvor a předmět do 3 sáhů od tebe přesunete na náhodné místo. Hoď k%. Když padne 1–60, přesunete se na místo ve sféře, kterou jsi vyslovil. Když padne 61–100, přesunete se do náhodně určené sféry existence.
</dnd-item>

<dnd-item
  title="Amulet temného úlomku"
  original="Dark Shard Amulet"

  rulebook="Xanatharův průvodce vším"

  rarity="Běžný"

  attunement="Černokněžníkem"
  interaction="žádná int."

  purpose="Sesílání"
  item="Amulet"

  combat-effect="Jiný efekt"
  bonus="Žádný bonus"

  limit="Neomezené, 1/denně"
  duration="Permanentní"
  >

**Amulet temného úlomku**

_Divotvorný předmět, běžný (vyžaduje sladění s černokněžníkem)_

Tento amulet je vyroben z jediného úlomku odolného mimosférického materiálu pocházejícího z říše tvého černokněžnického patrona. Když ho nosíš, získáváš následující prospěchy:

* Můžeš ho použít jako sesílací ohniskový předmět pro svá černokněžnická kouzla.

* Můžeš zkusit seslat trik, který neznáš. Trik musí patřit mezi černokněžnická kouzla a pro jeho úspěšné seslání musíš uspět v ověření Inteligence (Mystika) se SO 10. Při neúspěchu seslání trik selže a akce přijde vniveč. V obou případech můžeš tuto vlastnost amuletu znovu použít až po důkladném odpočinku.
</dnd-item>

<dnd-item
  title="Amulet zdraví"
  original="Amulet of Health"

  rulebook="Průvodce PH, Jeskyně a draci"

  rarity="Vzácný"

  attunement="Kýmkoliv"
  interaction="žádná int."

  purpose="Trvalý přínos"
  item="Amulet"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Amulet zdraví**

_Divotvorný předmět, vzácný (vyžaduje sladění_

Když máš na sobě tento amulet, tvá hodnota Odolnosti je 19. Je-li tvá Odolnost bez něj 19 či více, amulet na tebe nemá žádný účinek.
</dnd-item>

<dnd-item
  title="Arcimágovo roucho"
  original="Robe of the Archmagi"

  rulebook="Průvodce PH, Jeskyně a draci"

  rarity="Legendární"

  attunement="Čarodějem, Černokněžníkem, Kouzelníkem"
  interaction="žádná int."

  purpose="Sesílání"
  item="Oblečení"

  combat-effect="+útok, +so"
  bonus="+2, Výhoda"

  limit="Neomezené"
  duration="Permanentní"
  >

**Arcimágovo roucho**

_Divotvorný předmět, legendární (vyžaduje sladění s čarodějem, černokněžníkem nebo kouzelníkem)_

Tento elegantní oděv je vyroben z nádherné bíle, šedé nebo černé látky a ozdoben stříbrnými runami. Barva roucha odpovídá přesvědčení, pro jaké byl předmět vyroben. Bílé roucho bylo vyrobeno pro dobré, šedé pro neutrální a černé pro zlé. Nemůžeš se sladit s arcimágovým rouchem, které neodpovídá tvému přesvědčení.

Když máš na sobě toto roucho, získáš tyto užitky:

 *  Nemáš-li na sobě zbroj, tvé základní Obranné číslo je 15 + tvá oprava Obratnosti.
 *  Máš výhodu k záchranným hodům proti kouzlům a jiným magickým účinkům.
 *  SO záchrany kouzla a útočná oprava kouzla se ti oboje zvýší o 2.
</dnd-item>

<dnd-item
  title="Berla Hemžení hmyzu"
  original="Staff of Swarming Insects"

  rulebook="Průvodce PH"

  rarity="Vzácný"

  attunement="Bardem, Čarodějem, Černokněžníkem, Druidem, Klerikem, Kouzelníkem"
  interaction="žádná int."

  purpose="Sesílání, Kouzlící"
  item="Berla"

  combat-effect="Nebojový"
  bonus="Žádný bonus"

  limit="Nabití s obnovou"
  duration="Permanentní"
  >

**Berla hemžení hmyzu**

_Berla, vzácná (vyžaduje sladění s bardem, čarodějem, černokněžníkem, druidem, klerikem či kouzelníkem)_

Tato berla má 10 dávek a každý den za úsvitu si dobije 1k6 + 4 spotřebovaných dávek. Spotřebuješ-li poslední dávku, hoď k20. Padne-li 1, hmyz sežere a zničí berlu a pak se rozprchne.

Kouzla. Když držíš berlu, můžeš použít akci k spotřebování určitých dávek a tím pomocí ní seslat jedno z následujících kouzel, za použití tvého SO záchrany kouzla: hmyzí zhouba (5 dávek) nebo obří hmyz (4 dávky).

Oblak hmyzu. Když držíš berlu, můžeš pomocí akce spotřebovat 1 dávku k vytvoření hejna neškodného létajícího hmyzu, který se rozšíří v okruhu do 6 sáhů od tebe. Hmyz vydrží 10 minut a pro ostatní tvory mimo tebe dělá oblast hustě zahalenou. Hejno se pohybuje s tebou ve středu. Vítr o rychlosti aspoň 10 mil za hodinu rozfouká hejno a ukončí účinek
</dnd-item>

<dnd-item
  title="Berla hromů a blesků"
  original="Staff of Thunder and Lighting"

  rulebook="Průvodce PH, Jeskyně a draci"

  rarity="Velmi vzácný"

  attunement="Kýmkoliv"
  interaction="žádná int."

  purpose="Sesílání, Zbraně"
  item="Berla"

  combat-effect="+útok, +zásah"
  bonus="+2"

  limit="1/denně"
  duration="Permanentní"
  >

**Berla hromů a blesků**

_Berla, velmi vzácná (vyžaduje sladění)_

Tato berla se dá používat jako magická hůl, která dává bonus +2 k hodům na útok a na zranění pomocí ní. Má i následující další vlastnosti. Když se použije jedna z těchto vlastností, nedá se použít znovu až do příštího úsvitu.

Blesk. Když pomocí berly zasáhneš útokem na blízko, můžeš cíli způsobit dodatečné bleskové zranění 2k6.

Hrom. Když pomocí berly zasáhneš útokem na blízko, můžeš způsobit, že berla zahřmí, že je to slyšet na 60 sáhů. Cíl, který zasáhneš, musí uspět v záchranném hodu na Odolnost se SO 17, jinak se stane ochromený do konce svého příštího tahu.

Úder blesku. Jako akci můžeš způsobit, že ze špičky hole vyletí blesk v 1 sáh široké a 24 sáhů dlouhé dráze. Každý tvor v dráze si musí hodit záchranný hod na Obratnost se SO 17. Když neuspěje, utrpí bleskové zranění 9k6, nebo poloviční zranění při úspěšném záchranném hodu.

Úder hromu. Pomocí akce můžeš způsobit, že berla ohlušně zahřmí, že je to slyšet na 120 sáhů. Každý tvor do 12 sáhů od tebe (vyjma tebe) si musí hodit záchranný hod na Odolnost se SO 17. Když tvor neuspěje, utrpí hromové zranění 2k6 a je hluchý 1 minutu. Když v záchraně uspěje, utrpí poloviční zranění a neohluchne.

Hrom a blesk. Pomocí akce můžeš použít vlastnosti Úder blesku a Úder hromu najednou. To nespotřebuje denní použití oněch vlastností, pouze použití této.
</dnd-item>

<dnd-item
  title="Berla chřadnutí"
  original="Staff of Withering"

  rulebook="Průvodce PH"

  rarity="Vzácný"

  attunement="Černokněžníkem, Druidem, Klerikem"
  interaction="žádná int."

  purpose="Sesílání"
  item="Berla"

  combat-effect="Jiný efekt"
  bonus="Nevýhoda"

  limit="Nabití s obnovou"
  duration="Permanentní"
  >

**Berla chřadnutí**

_Berla, vzácná (vyžaduje sladění s černokněžníkem, druidem nebo klerikem)_

Tato berla má 3 dávky a každý den za úsvitu si dobije 1k3 spotřebovaných dávek.

Berla se dá používat jako magická hůl. Při zásahu způsobí zranění jako normální hůl a můžeš spotřebovat 1 dávku ke způsobení dodatečného nekrotického zranění cíli 2k10. Navíc cíl musí uspět v záchranném hodu na Odolnost se SO 15, jinak na 1 hodinu utrpí nevýhodu k ověřením síly nebo záchranným hodům, které používají Sílu nebo Odolnost.
</dnd-item>

<dnd-item
  title="Berla krajty"
  original="Staff of the Python"

  rulebook="Průvodce PH"

  rarity="Neobvyklý"

  attunement="Černokněžníkem, Druidem, Klerikem"
  interaction="žádná int."

  purpose="Vyvolávání"
  item="Berla"

  combat-effect="Jiný efekt"
  bonus="Žádný efekt"

  limit="Neomezené"
  duration="Permanentní"
  >

**Berla krajty**

_Berla, neobvyklá (vyžaduje sladění s černokněžníkem, druidem nebo klerikem)_

Pomocí akce můžeš vyslovit zaklínadlo této berly a hodit ji na zem do 2 sáhů od sebe. Z berly se stane obří had škrtič (viz statistiky v Bestiáři) pod tvou kontrolou, který jedná ve tvém pořadí iniciativy. Když pomocí bonusové akce vyslovíš zaklínadlo znovu, navrátíš berlu do její normální podoby na místě, kde byl předtím had.

Ve svém tahu můžeš hadovi mentálně rozkazovat, je-li do 12 sáhů od tebe a nejsi neschopný. Rozhodneš, jakou akci had provede a kam se pohne během svého příštího tahu, nebo mu můžeš dát obecný rozkaz, například útočit na nepřátele nebo střežit oblast.

Klesnou-li hadovi jeho životy na 0, umře a navrátí se do podoby berly. Berla se pak otřese a zničí. Navrátí-li se do podoby berly předtím, než ztratí všechny životy, tak se mu všechny obnoví.
</dnd-item>

<dnd-item
  title="Berla lesů"
  original="nepovinný"

  rulebook="Průvodce PH"

  rarity="Vzácný"

  attunement="Druidem"
  interaction="žádná int."

  purpose="Sesílání, Kouzlící"
  item="Berla"

  combat-effect="+útok, +zásah"
  bonus="+2"

  limit="Nabití s obnovou"
  duration="Permanentní"
  >

**Berla lesů**

_Berla, vzácná (vyžaduje sladění s druidem)_

Tato berla se dá používat jako magická hůl, která dává bonus +2 k hodům na útok a na zranění pomocí ní. Když ji držíš, máš bonus +2 k hodům na útok kouzlem.

Berla má 10 dávek pro následující vlastnosti. Každý den za úsvitu si dobije 1k6 + 4 spotřebovaných dávek. Spotřebuješ-li poslední dávku, hoď k20. Padne-li 1, berla ztratí své vlastnosti a stane se nemagickou holí.

Kouzla. Můžeš použít akci k spotřebování 1 či více dávek a tím pomocí ní seslat jedno z následujících kouzel, za použití tvého SO záchrany kouzla: kůrokůže (2 dávky), mluv s rostlinami (3 dávky), mluv se zvířaty (1 dávka), najdi zvířata a rostliny (2 dávky), probuzení (5 dávek), přátelství zvířat (1 dávka) nebo trnová zeď (6 dávek).

Můžeš také použít akci k seslání kouzla projdi beze stop z berly bez použití dávek.

Podoba stromu. Pomocí své akce můžeš zasadit jeden konec berly do úrodné země a spotřebovat 1 dávku k přeměně berly do zdravého stromu. Strom je 12 sáhů vysoký, má 1 sáh široký kmen a jeho větve v koruně se rozestupují v okruhu o poloměru 4 sáhy. Strom vypadá obyčejně, ale vyzařuje jemnou auru transmutační magie, pokud se zacílí najdi magii. Když se dotýkáš stromu a  pomocí pozdější akce vyslovíš jeho zaklínadlo, navrátíš berlu do normální podoby. Tvorové na stromě spadnou, když se navrátí do berly.
</dnd-item>

<dnd-item
  title="Berla mágů"
  original="Staff of the Magi"

  rulebook="Průvodce PH"

  rarity="Legendární"

  attunement="Čarodějem, Černokněžníkem, Kouzelníkem"
  interaction="žádná int."

  purpose="Sesílání, Kouzlící"
  item="Berla"

  combat-effect="+útok, +zásah"
  bonus="+2, Výhoda"

  limit="Nabití s obnovou"
  duration="Permanentní"
  >

**Berla mágů**

_Berla, legendární (vyžaduje sladění s čarodějem, černokněžníkem nebo kouzelníkem)_

Tato berla se dá používat jako magická hůl, která dává bonus +2 k hodům na útok a na zranění pomocí ní. Když ji držíš, máš bonus +2 k hodům na útok kouzlem.

Berla má 50 dávek pro následující vlastnosti. Každý den za úsvitu si dobije 4k6 + 2 spotřebovaných dávek. Spotřebuješ-li poslední dávku, hoď k20. Padne-li 20, berla si dobije 1k12 + 1 dávek.

Pohlcení kouzel. Když držíš berlu, máš výhodu k záchranným hodům proti kouzlům. Navíc můžeš použít svou reakci, když jiný tvor sešle kouzlo, které cílí jen na tebe. Uděláš-li to, berla pohltí magii kouzla, zruší jeho účinek a získá počet dávek rovný úrovni pohlceného kouzla. Ale pokud se tím převýší celkový počet dávek berly nad 50, berla vybuchne, jako bys aktivoval její odvetný úder (viz níže).

Kouzla. Když držíš berlu, můžeš použít akci k spotřebování určitých dávek a tím pomocí ní seslat jedno z následujících kouzel, za použití tvého SO záchrany kouzla a tvé sesílací vlastnosti: blesk (verze 7. úrovně, 7 dávek), ledová bouře (4 dávky), neviditelnost (2 dávky), ohnivá koule (verze 7. úrovně, 7 dávek), ohnivá zeď (4 dávky), pavučina (2 dávky), planoucí koule (2 dávky), projdi zdí (5 dávek), přesun sférami (7 dávek), rozptyl magii (3 dávky), telekineze (5 dávek), vyvolej elementála (7 dávek) nebo zaklep (2 dávky).

Můžeš také pomocí akce seslat z berly jedno z následujících kouzel bez použití dávky: mágova ruka, mystický zámek, najdi magii, světlo, ochrana před zlem a dobrem nebo zvětšení nebo zmenšení.

Odvetný úder. Pomocí akce můžeš zlomit berlu o své koleno nebo o pevný povrch a způsobit odvetný úder. Berla se zničí a zbývající magii uvolní výbuchem, který se rozšíří do koule o poloměru 6 sáhů se středem v ní.

Máš 50% šanci, že se okamžitě přesuneš do náhodné sféry existence a vyhneš se výbuchu. Pokud neuspěješ ve vyhnutí se účinku, utrpíš silové zranění rovné 16 × počet dávek v berle. Každý další tvor v oblasti si musí hodit záchranný hod na Obratnost se SO 17. Když tvor neuspěje, utrpí zranění podle toho, jak daleko je od výchozího bodu, jak udává následující tabulka. Při úspěšné záchraně tvor utrpí poloviční zranění.

|**Vzdálenost od výchozího bodu**| **zranění**|
|--------------|-----------------------|
|2 sáhy či méně|8 x počet dávek v berle|
|do 4 sáhů     |6 x počet dávek v berle|
|do 6 sáhů     |4 x počet dávek v berle|
</dnd-item>

<dnd-item
  title="Berla moci"
  original="Staff of Power"

  rulebook="Průvodce PH"

  rarity="Velmi vzácný"

  attunement="Čarodějem, Černokněžníkem, Kouzelníkem"
  interaction="žádná int."

  purpose="Sesílání, Kouzlící"
  item="Berla"

  combat-effect="+útok, +oč, +zásah"
  bonus="+2"

  limit="Nabití s obnovou"
  duration="Permanentní"
  >

**Berla moci**

_Berla, velmi vzácná (vyžaduje sladění s čarodějem, černokněžníkem nebo kouzelníkem)_

Tato berla se dá používat jako magická hůl, která dává bonus +2 k hodům na útok a na zranění pomocí ní. Když ji držíš, máš bonus +2 k Obrannému číslu, záchranným hodům a hodům na útok kouzlem.

Berla má 20 dávek pro následující vlastnosti. Každý den za úsvitu si dobije 2k8 + 4 spotřebovaných dávek. Spotřebuješ-li poslední dávku, hoď k20. Padne-li 1, berla si uchová bonus +2 k hodům na útok a na zranění, ale ztratí všechny své ostatní vlastnosti. Padne-li 20, berla si dobije 1k8 + 2 dávek.

Úder moci. Když s ní zasáhneš útokem na blízko, můžeš spotřebovat 1 dávku a způsobit cíli dodatečné silové zranění 1k6.

Kouzla. Když držíš berlu, můžeš použít akci k spotřebování 1 či více dávek a tím pomocí ní seslat jedno z následujících kouzel, za použití tvého SO záchrany kouzla a tvé útočné opravy kouzla: blesk (verze 5. úrovně, 5 dávek), koule nezranitelnosti (6 dávek), kužel mrazu (5 dávek), levitace (2 dávky), magická střela (1 dávka), ohnivá koule (verze 5. úrovně, 5 dávek), paprsek slabosti (1 dávka), zeď síly (5 dávek) nebo znehybni nestvůru (5 dávek).

Odvetný úder. Pomocí akce můžeš zlomit berlu o své koleno nebo o pevný povrch a způsobit odvetný úder. Berla se zničí a zbývající magii uvolní výbuchem, který se rozšíří do koule o poloměru 6 sáhů se středem v ní.

Máš 50% šanci, že se okamžitě přesuneš do náhodné sféry existence a vyhneš se výbuchu. Pokud neuspěješ ve vyhnutí se účinku, utrpíš silové zranění rovné 16 × počet dávek v berle. Každý další tvor v oblasti si musí hodit záchranný hod na Obratnost se SO 17. Když tvor neuspěje, utrpí zranění podle toho, jak daleko je od výchozího bodu, jak udává následující tabulka. Při úspěšné záchraně tvor utrpí poloviční zranění.

|**Vzdálenost od výchozího bodu**| **zranění**|
|--------------|-----------------------|
|2 sáhy či méně|8 x počet dávek v berle|
|do 4 sáhů     |6 x počet dávek v berle|
|do 6 sáhů     |4 x počet dávek v berle|
</dnd-item>

<dnd-item
  title="Berla mrazilka"
  original="Staff of Frost"

  rulebook="Průvodce PH"

  rarity="Velmi vzácný"

  attunement="Čarodějem, Černokněžníkem, Druidem, Kouzelníkem"
  interaction="žádná int."

  purpose="Kouzlící"
  item="Berla"

  combat-effect="+odolnost/imunita"
  bonus="Žádný bonus"

  limit="Nabití s obnovou"
  duration="Permanentní"
  >

**Berla mrazilka**

_Berla, velmi vzácná (vyžaduje sladění s čarodějem, černokněžníkem, druidem nebo kouzelníkem)_

Když držíš tuto berlu, jsi odolný vůči chladnému zranění.

Berla má 10 dávek. Když ji držíš, můžeš použít akci k spotřebování 1 či více dávek a tím pomocí ní seslat jedno z následujících kouzel, za použití tvého SO záchrany kouzla a tvé opravy sesílací vlastnosti: kužel mrazu (5 dávek), ledová bouře (4 dávky), ledová zeď (4 dávky) nebo oblak mlhy (1 dávka).

Každý den za úsvitu si dobije 1k6 + 4 spotřebovaných dávek. Spotřebuješ-li poslední dávku, hoď k20. Padne-li 1, berla se promění ve vodu a zničí se.
</dnd-item>

<dnd-item
  title="Berla udeření"
  original="Staff of Striking"

  rulebook="Průvodce PH"

  rarity="Velmi vzácný"

  attunement="Kýmkoliv"
  interaction="žádná int."

  purpose="Sesílání, Kouzlící"
  item="Berla"

  combat-effect="+útok, +zásah"
  bonus="+3"

  limit="Nabití s obnovou"
  duration="Permanentní"
  >

**Berla udeření**

_Berla, velmi vzácná (vyžaduje sladění)_

Tato berla se dá používat jako magická hůl, která dává bonus +3 k hodům na útok a na zranění pomocí ní.

Berla má 10 dávek. Když s ní zasáhneš útokem na blízko, můžeš spotřebovat až 3 dávky. Za každou spotřebovanou dávku cíl utrpí dodatečné silové zranění 1k6. Každý den za úsvitu si berla dobije 1k6 + 4 spotřebovaných dávek. Spotřebuješ-li poslední dávku, hoď k20. Padne-li 1, berla se stane nemagickou holí.
</dnd-item>

<dnd-item
  title="Berla zmije"
  original="Staff of the Adder"

  rulebook="Průvodce PH"

  rarity="Neobvyklý"

  attunement="Černokněžníkem, Druidem, Klerikem"
  interaction="žádná int."

  purpose="Vyvolávání"
  item="Berla"

  combat-effect="Jiný efekt"
  bonus="Žádný bonus"

  limit="Neomezené"
  duration="Permanentní"
  >

**Berla zmije**

_Berla, neobvyklá (vyžaduje sladění s černokněžníkem, druidem nebo klerikem)_

Pomocí bonusové akce můžeš vyslovit zaklínadlo této berly a z hlavy berly se stane oživlá hlava jedovatého hada na 1 minutu. Když pomocí pozdější bonusové akce vyslovíš zaklínadlo znovu, navrátíš berlu do její normální neživé podoby.

Pomocí hadí hlavy můžeš zaútočit na blízko s dosahem 1 sáh. Tvůj zdatnostní bonus se započítá k hodu na útok. Při zásahu cíl utrpí bodné zranění 1k6 a musí uspět v záchranném hodu na Odolnost, jinak utrpí jedové zranění 3k6.

Na hadí hlavu se dá zaútočit, když je oživlá. Má Obranné číslo 15 a 20 životů. Klesnou-li hlavě životy na 0, berla se zničí. Není-li berla zničená, obnoví si všechny ztracené životy, když se navrátí do neživé podoby.
</dnd-item>

<dnd-item
  title="Bersekří sekera"
  original="Berserker Axe"

  rulebook="Průvodce PH"

  rarity="Vzácný"

  attunement="Kýmkoliv"
  interaction="Prokletý"

  purpose="Zbraně"
  item="Zbraň"

  combat-effect="+útok, +zásah, Jiný efekt"
  bonus="+1"

  limit="Neomezené"
  duration="Do rozptýlení"
  >

**Berserkří sekera**

_Zbraň (jakákoli sekera), vzácná (vyžaduje sladění)_

Získáš bonus +1 k hodům na útok a na zranění pomocí této magické zbraně. Mimo to, zatímco jsi sladěný s touto zbraní, tvé maximum životů se zvýší o 1 za každou úroveň, které jsi dosáhl.

**Kletba.** Tato sekera je prokletá, a když se s ní sladíš, kletba se rozšíří na tebe. Dokud jsi prokletý, nejsi ochoten se se sekerou rozloučit a neustále si ji držíš ve svém dosahu. Máš také nevýhodu k hodům na útok s ostatními zbraněmi mimo této, pokud je do 12 sáhů od tebe nepřítel, kterého vidíš či slyšíš.

Kdykoliv tě zraní nepřátelský tvor, zatímco máš tuto sekeru, musíš uspět v záchranném hodu na Moudrost se SO 15, jinak se změníš v berserkra. Jako berserkr musíš v každém kole použít svou akci k útoku sekerou na nejbližšího tvora. Můžeš-li útočit víckrát jako součást akce Útok, použiješ tyto útoky navíc, a když padne tvůj aktuální cíl, pohneš se k útoku na dalšího nejbližšího tvora. Máš-li několik možných cílů, zaútočíš náhodně na jeden z nich. Když začneš svůj tah a do 12 sáhů od tebe nevidíš ani neslyšíš žádného tvora, bersekr z tebe opadne.
</dnd-item>

<dnd-item
  title="Bezedná karafa"
  original="Decanter of Endless Water"

  rulebook="Průvodce PH, Jeskyně a draci"

  rarity="Neobvyklý"

  attunement="Nevyžaduje"
  interaction="žádná int."

  purpose="Nekonkrétní účel"
  item="Všední předmět"

  combat-effect="Jiný efekt"
  bonus="Žádný bonus"

  limit="Neomezené"
  duration="X kol"
  >

**Bezedná karafa**

_Divotvorný předmět, neobvyklý_

Tato zazátkovaná láhev čvachtá, když se s ní zatřese, jako by obsahovala vodu. Karafa váží 2 libry.

Jako akci můžeš odejmout zátku a vyslovit jedno ze tří zaklínadel, načež se z karafy vyteče určité množství pitné, nebo slané vody (dle tvé volby). Voda přestane téct na začátku tvého příštího tahu. Zvol z následujících možností:

    „Proud“ vytvoří 1 galon vody.
    „Fontána“ vytvoří 5 galonů vody.
    „Gejzír“ vytvoří 30 galonů vody, která vytryskne v 6 sáhů dlouhém a 1 stopu širokém gejzíru. Když karafu držíš, jako bonusovou akci můžeš zamířit gejzír na tvora, kterého vidíš do 6 sáhů od sebe. Cíl musí uspět v záchranném hodu na Sílu se SO 13, jinak utrpí drtivé zranění 1k4 a je sražen k zemi. Místo tvora můžeš zacílit předmět, který nikdo nedrží ani nenese a který neváží více než 200 liber. Předmět se buď převrhne, nebo odtlačí až o 3 sáhy od tebe.
</dnd-item>

<dnd-item
  title="Bilarrské ocelové obruče"
  original="Iron Bands of Billaro"

  rulebook="Průvodce PH"

  rarity="Vzácný"

  attunement="Nevyžaduje"
  interaction="žádná int."

  purpose="Způsobující stav"
  item="Všední předmět"

  combat-effect="+stav"
  bonus="Žádný bonus"

  limit="Nabití s obnovou"
  duration="Zvláštní"
  >

**Bilarrské ocelové obruče**

_Divotvorný předmět, vzácný_

Tato rezavá železná koule měří v průměru 3 couly a váží libru. Pomocí akce můžeš vyslovit zaklínadlo a vrhnout kouli na Obrovského či menšího tvora, kterého vidíš do 12 sáhů od sebe. Jak koule prostupuje vzduchem, otvírá se v chuchvalec ocelových obručí.

Hoď si na útok na dálku s útočným bonusem rovným tvé opravě Obranosti plus tvůj zdatnostní bonus. Při zásahu je cíl zadržený, dokud pomocí bonusové akce nevyslovíš znovu zaklínadlo k jeho propuštění. Uděláš-li to, nebo mine-li útok, obruče se stlačí a opět se stanou koulí.

Tvor, včetně toho zadrženého, může použít akci k ověření Síly se SO 20, aby roztrhl ocelové obruče. Při úspěchu je předmět zničen a zadržený tvor osvobozen. Pokud ověření neuspěje, každý další pokus provedený daným tvorem automaticky selže, dokud nevyprší 24 hodin.

Jakmile se obruče použijí, nelze je použít znovu až do dalšího úsvitu.
</dnd-item>

<dnd-item
  title="Bleskové kladivo"
  original="Hammer of Thunderbolts"

  rulebook="Průvodce PH"

  rarity="Legendární"

  attunement="Nevyžaduje, Kýmkoliv"
  interaction="žádná int."

  purpose="Zbraně, Kouzlící"
  item="Zbraň"

  combat-effect="+útok, +zásah"
  bonus="+1"

  limit="Nabití s obnovou"
  duration="Permanentní"
  >

**Bleskové kladivo**

_Zbraň (palice), legendární_

Získáš bonus +1 k hodům na útok a na zranění pomocí této magické zbraně.

**Obří zhouba (vyžaduje sladění).** Aby ses mohl sladit s touto zbraní, musíš mít na sobě opasek obří síly (libovolný) a rukavice zlobří síly. Sladění skončí, sundáš-li si některou z těchto věcí. Když jsi sladěný s touto zbraní a držíš ji, tvá hodnota Síly se zvýší o 4 a může přesáhnout 20, ale ne 30. Když ti při hodu na útok touto zbraní proti obrovi padne 20, obr musí uspět v záchranném hodu na Odolnost se SO 17, jinak zemře.

Kladivo má také 5 dávek. Když jsi s ním sladěný, můžeš spotřebovat 1 dávku a zaútočit kladivem na dálku, přičemž ho vrhneš, jako by mělo vrhací vlastnost s normálním dostřelem 4 sáhy a dlouhým dostřelem 12 sáhů. Pokud útok zasáhne, kladivo zahřmí, že je to slyšet na 60 sáhů. Cíl a každý tvor do 6 sáhů od něj musí uspět v záchranném hodu na Odolnost se SO 17, jinak je ochromený do konce svého příštího tahu. Každý den za úsvitu si kladivo dobije 1k4 + 1 spotřebovaných dávek.
</dnd-item>

<dnd-item
  title="Botky mrazivky"
  original="Boots of the Winterlands"

  rulebook="Průvodce PH"

  rarity="Neobvyklý"

  attunement="Kýmkoliv"
  interaction="žádná int."

  purpose="Trvalý přínos"
  item="Boty"

  combat-effect="+odolnost/imunita"
  bonus="Žádný bonus"

  limit="Neomezené"
  duration="Permanentní"
  >

**Botky mrazivky**

_Divotvorný předmět, neobvyklý (vyžaduje sladění)_

Tyto kožešinové boty jsou pohodlné a docela teplé. Když je máš na sobě, získáš následující užitky:

    Jsi odolný vůči chladnému zranění.
    Ignoruješ těžký terén způsobený ledem či sněhem.
    Umíš snášet nízkou teplotu až −45°C bez jakékoliv další ochrany. Máš-li zimní oblečení, umíš snášet nízkou teplotu až −75°C.
</dnd-item>

<dnd-item
  title="Boty levitace"
  original="Boots of Levitation"

  rulebook="Průvodce PH"

  rarity="Vzácný"

  attunement="Kýmkoliv"
  interaction="žádná int."

  purpose="Kouzlící"
  item="Boty"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Boty levitace**

_Divotvorný předmět, vzácný (vyžaduje sladění)_

Když máš na sobě tyto boty, můžeš kdykoliv pomocí akce seslat na sebe kouzlo levitace.
</dnd-item>

<dnd-item
  title="Boty rychlosti"
  original="Boots of Speed"

  rulebook="Průvodce PH"

  rarity="Vzácný"

  attunement="Kýmkoliv"
  interaction="žádná int."

  purpose="Tematické efekty"
  item="Boty"

  combat-effect="Jiný efekt"
  bonus="Nevýhoda"

  limit="Nabití s obnovou"
  duration="X minut"
  >

**Boty rychlosti**

_Divotvorný předmět, vzácný (vyžaduje sladění)_

Když máš na sobě tyto boty, můžeš pomocí bonusové akce klepnout o sebe patami bot. Uděláš-li to, boty zdvojnásobí tvou rychlost chůze a každý tvor, který na tebe zaútočí příležitostným útokem, má nevýhodu k hodu na útok. Když o sebe znovu klepeš patami, účinek ukončíš.

Když se vlastnost bot používala celkově 10 minut, magie přestane fungovat, dokud si důkladně neodpočineš.
</dnd-item>

<dnd-item
  title="Boty s falešnými stopami"
  original="Boots of False Tracks"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní účel"
  item="Boty"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Boty s falešnými stopami**

_Divotvorný předmět, běžný_

Tyto boty si může obout pouze humanoid. Když je máš na nohou, můžeš se rozhodnout, že budou zanechávat stopy jiného humanoida tvé velikosti.
</dnd-item>

<dnd-item
  title="Brož zaštítění"
  original="Brooch of Shielding"

  rulebook="Průvodce PH"

  rarity="Neobvyklý"

  attunement="Kýmkoliv"
  interaction="žádná int."

  purpose="Trvalý přínos"
  item="Šperk"

  combat-effect="+odolnost/imunita"
  bonus="Žádný bonus"

  limit="Neomezené"
  duration="Permanentní"
  >

**Brož zaštítění**

_Divotvorný předmět, neobvyklý (vyžaduje sladění)_

Když máš na sobě tuto brož, jsi odolný vůči silovému zranění a jsi imunní vůči zranění kouzlem magická střela.
</dnd-item>

<dnd-item
  title="Brýle noci"
  original="Goggles of Night"

  rulebook="Průvodce PH, Jeskyně a draci"

  rarity="Neobvyklý"

  attunement="Nevyžaduje"
  interaction="žádná int."

  purpose="Trvalý přínos"
  item="Všední předmět"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Brýle noci**

_Divotvorný předmět, neobvyklý_

Když máš na sobě tyto tmavé čočky, máš vidění ve tmě do vzdálenosti 12 sáhů. Pokud již máš vidění ve tmě, nošení těchto brýlí zvýší jeho dosah o 12 sáhů.
</dnd-item>

<dnd-item
  title="Čadivá zbroj"
  original="Smoldering Armor"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Zbroje"
  item="Zbroj"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Čadivá zbroj**

_Zbroj (jakákoliv), běžná_

Pokud máš tuto zbroj na sobě, stoupají z ní obláčky neškodného kouře bez zápachu.
</dnd-item>

<dnd-item
  title="Čarovná hůl"
  original="Staff of Adorment"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní účel"
  item="Berla"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Čarovná hůl**

_Hůl, běžná_

Pokud hůl držíš v ruce a umístíš nad její špičku předmět vážící maximálně 1 libru (např. úlomek křišťálu, vejce nebo kámen), předmět se vznese 1 coul do vzduchu a zůstane tam, dokud ho neodstraníš nebo dokud hůl nepustíš. Hůl takhle udrží až tři takové předměty naráz, a zároveň můžeš nechat jeden nebo více předmětů pomalu rotovat nebo otáčet se na místě.
</dnd-item>

<dnd-item
  title="Čelenka intelektu"
  original="Headband of intelect"

  rulebook="Průvodce PH, Jeskyně a draci"

  rarity="Neobvyklý"

  attunement="Kýmkoliv"
  interaction="žádná int."

  purpose="Posilovače"
  item="Šperk"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Čelenka intelektu**

_Divotvorný předmět, neobvyklý (vyžaduje sladění)_

Když máš na sobě tuto čelenku, tvá hodnota Inteligence je 19. Je-li tvá Inteligence bez čelenky 19 či více, nemá na tebe žádný účinek.
</dnd-item>

<dnd-item
  title="Čelenka výbuchu"
  original="Circlet of blasting"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Kouzlící"
  item="Šperk"

  combat-effect="Jiný efekt"
  bonus="+5"

  limit="1/denně"
  duration="Permanentní"
  >

**Čelenka výbuchu**

_Divotvorný předmět, neobvyklý_

Když máš na sobě tuto čelenku, můžeš použít akci a pomocí čelenky seslat kouzlo sežehující paprsek. Když si házíš na útok tohoto kouzla, použiješ útočný bonus +5. Čelenku nelze znovu použít tímto způsobem až do příštího úsvitu.
</dnd-item>

<dnd-item
  title="Čepice vodního dechu"
  original="Cap of Water Breathing"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Tematické efekty"
  item="Oblečení"

  combat-effect="Nebojový"
  bonus="Žádný bonus"

  limit="Neomezené"
  duration="Zvláštní"
  >

**Čepice vodního dechu**

_Divotvorný předmět, neobvyklý_

Když máš na sobě tuto čepici pod vodou, můžeš jako akci vyslovit její zaklínadlo a vytvořit bublinu vzduchu kolem své hlavy, která ti umožňuje normálně dýchat pod vodou. Tato bublina je s tebou, dokud znovu nevyslovíš její zaklínadlo, nesundáš si čepici, nebo přestaneš být pod vodou.
</dnd-item>

<dnd-item
  title="Černý břit"
  original="Blackrazor"

  rulebook="Průvodce PH"

  rarity="Legendární"

  attunement="Přesvědčení"
  interaction="Vnímající"

  purpose="Zbraně"
  item="Zbraň"

  combat-effect="+útok, +zásah, Jiný efekt"
  bonus="+3"

  limit="Neomezené"
  duration="Permanentní"
  >

*Zbraň (obouruční meč), legendární (vyžaduje sladění s tvorem s jiným než zákonným přesvědčením)*

*Černý břit*, ukrytý v jeskyni v hoře Bílý chochol, svítí jako kus noční hvězdné oblohy. Jeho černá pochva je zdobená broušenými obsidiány.

Získáš bonus +3 k hodům na útok a na zranění pomocí této magické zbraně. Má následující další vlastnosti.

***Požírač duší.*** Kdykoliv s ním snížíš životy tvora na 0, meč tvora zabije a sežere jeho duši, pokud to není výtvor nebo nemrtvý. Tvora, jehož duši sežral *Černý břit*, lze obživnout pouze kouzlem *přání*.

Když *Černý břit* sežere duši, udělí ti dočasné životy rovné maximu životů zabitého tvora. Tyto životy vymizí za 24 hodin. Pokud máš tyto životy a držíš v ruce *Černý břit*, máš výhodu k hodům na útok, záchranným hodům a ověřením vlastností.

Pokud touto zbraní zasáhneš nemrtvého, utrpíš nekrotické zranění 1k10 a cíl si obnoví 1k10 životů. Sníží-li toto nekrotické zranění tvé životy na 0, *Černý břit* sežere tvou duši.

***Lovec duší.*** Když držíš tuto zbraň, víš o přítomnosti Drobných či větších tvorů do 12 sáhů od tebe, jež nejsou výtvory ani nemrtví. Také tě nelze vystrašit ani zmámit.

*Černý břit* na tebe může jednou za den seslat kouzlo *rychlost*. On rozhoduje, kdy kouzlo sešle, a soustředí se na něj, takže ty nemusíš.

***Vědomí.*** *Černý břit* je vnímající, chaoticky neutrální zbraň s Inteligencí 17, Moudrostí 10 a Charismatem 19. Slyší a vidí ve tmě do vzdálenosti 24 sáhů.

Zbraň umí mluvit, číst a rozumí obecné řeči a se svým nositelem může telepaticky komunikovat. Jeho hlas je hluboký a rezonující. Když jsi s *Černým břitem* sladěný, rozumí i všem jazykům, které umíš.

***Osobnost.*** *Černý břit* mluví velitelským tónem, jako by byl zvyklý na to, že se mu neodmlouvá.

Účelem meče je žrát duše. Nezajímá ho, čí duše žere, včetně nositelovy. Meč věří, že všechna hmota a energie vzešla z prázdnoty negativní energie a jednoho dne se do ní vrátí. *Černý břit* se snaží tento proces uspíšit.

Navzdory svému nihilizmu cítí zvláštní příbuznost s *Vlnou* a *Zaplavitelem*, dvěma dalšími zbraněmi zanechanými pod Bílým chocholem. Chce, aby se tyto tři zbraně znovu sjednotily a bojovaly společně, i když se *Zaplavitelem* vehementně nesouhlasí a *Vlna* se mu zdá nudná.

Hlad *Černého břitu* po duších musí být pravidelně ukájen. Pokud uplyne tři či více dní, aniž by meč sežral duši, při příštím západu slunce nastane konflikt mezi ním a jeho nositelem.
</dnd-item>

<dnd-item
  title="Daernova instantní pevnost"
  original="Daern's Instant Fortress"

  rulebook="Průvodce PH"

  rarity="Vzácný"

  attunement="Nevyžaduje"
  interaction="žádná int."

  purpose="Vyvolávání"
  item="Jiný"

  combat-effect="Nebojový"
  bonus="Žádný bonus"

  limit="Neomezené"
  duration="Zvláštní"
  >

**Daernova instantní pevnost**

_Divotvorný předmět, vzácný_

Pomocí akce můžeš položit na zem coulovou kovovou kostku a vyslovit její zaklínadlo. Kostka rychle naroste do pevnosti, která vydrží, dokud pomocí akce nevyslovíš zaklínadlo, které ho zruší, což funguje, jen když je pevnost prázdná.

Pevnost je čtvercová věž o straně 4 sáhy a vysoká 6 sáhů, se střílnami na všech stranách a cimbuřím nahoře. Její interiér je rozdělen na dvě patra, které spojuje jeden žebřík vedoucí po jedné zdi. Žebřík končí padacími dveřmi vedoucími na střechu. Když se pevnost aktivuje, věž má malé dveře na straně čelem k tobě. Dveře se otevřou jen na tvůj rozkaz, který můžeš vyslovit jako bonusovou akci. Jsou imunní vůči kouzlu zaklep či podobné magii, například zvoničce otevírání.

Každý tvor v oblasti, kde se pevnost objeví, si musí hodit na záchranný hod na Obratnost se SO 15. Když tvor neuspěje, utrpí drtivé zranění 10k10, nebo poloviční zranění při úspěšné záchraně. V každém případě je tvor odtlačen na volné místo hned vedlepevnosti. Předměty, které nikdo nedrží ani nenese, utrpí toto poškození a jsou odtlačeny automaticky.

Pevnost je z adamantinu a jeho magie zabraňuje převrácení. Střecha, dveře a zdi mají každý 100 životů, jsou imunní vůči nemagickým zbraním kromě obléhacích zbraní a jsou odolní vůči všem poškozením. Pevnost lze opravit jen kouzlem přání (toto použití kouzla se bere jako napodobení kouzla 8. či nižší úrovně). Každé seslání přání způsobí, že střecha, dveře, nebo jedna ze zdí si obnoví 50 životů.
</dnd-item>

<dnd-item
  title="Démonická zbroj"
  original="Demon Armor"

  rulebook="Průvodce PH"

  rarity="Velmi vzácný"

  attunement="Kýmkoliv"
  interaction="Prokletý"

  purpose="Zbroje"
  item="Zbroj"

  combat-effect="+oč, +útok, +zásah, Jiný efekt"
  bonus="+1, Nevýhoda"

  limit="Neomezené"
  duration="Permanentní"
  >

**Démonická zbroj**

_Zbroj (plátová), velmi vzácná (vyžaduje sladění)_

Když máš na sobě tuto zbroj, získáš bonus +1 k OČ a rozumíš a umíš mluvit démonštinou. Rukavice zbroje mají navíc drápy, které mění údery beze zbraně tvých rukou v magické zbraně, které způsobují sečné zranění, s bonusem +1 k hodům na útok a na zranění a kostkou zranění 1k8.

Kletba. Jakmile si navlečeš tuto prokletou zbroj, nebudeš ji moci sundat, dokud se nestaneš cílem kouzla sejmi kletbu nebo podobné magie. Když máš na sobě tuto zbroj, máš nevýhodu k hodům na útok proti démonům a záchranným hodům proti jejich kouzlům a zvláštním schopnostem.
</dnd-item>

<dnd-item
  title="Dimenzionální pouta"
  original="Dimensional Shakles"

  rulebook="Průvodce PH"

  rarity="Velmi vzácný"

  attunement="Nevyžaduje"
  interaction="žádná int."

  purpose="Konkrétní účel"
  item="Všední předmět"

  combat-effect="Nebojový"
  bonus="Žádný bonus"

  limit="Jednorázové"
  duration="Permanentní"
  >

**Dimenzionální pouta**

_Divotvorný předmět, vzácný_

Pomocí akce můžeš nasadit tato pouta neschopnému tvorovi. Pouta se přizpůsobí a padnou jako ulitá tvorovi Malé až Velké třídy velikosti. Mimo to, že slouží jako obyčejné okovy, brání spoutanému tvorovi použít jakoukoli metodu mimodimenzionálního pohybu, včetně teleportace či cestování do jiné sféry existence. Nebrání mu projít mezidimenzionálním portálem.

Ty a tvorové, které určíš během nasazování pout, je můžete sejmout jako akci. Jednou za 30 dní si může spoutaný tvor hodit na ověření Síly (Atletiky) se SO 30. Když uspěje, osvobodí se a pouta se zničí.
</dnd-item>

<dnd-item
  title="Dirigentská hůlka"
  original="Wand of Conducting"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní účel"
  item="Hůlka"

  combat-effect="Nebojový"
  bonus="Žádný bonus"

  limit="Nabití s obnovou"
  duration="Permanentní"
  >

**Dirigentská hůlka**

_Hůlka, běžná_

Tato hůlka má 3 dávky. Když ji držíš v ruce, můžeš v rámci akce spotřebovat 1 dávku a máváním kolem sebe nechat rozeznít orchestrální skladbu. Hudba je slyšet v okruhu 12 sáhů a když přestaneš hůlkou mávat, hrát přestane.

Hůlka si každý den za úsvitu obnoví všechny spotřebované dávky. Pokud utratíš poslední dávku, hoď k20, a když ti padne 1, zazní teskný zvuk polnice, hůlka se rozpadne v prach a je zničena.
</dnd-item>

<dnd-item
  title="Divotvorná figurka"
  original="Figurine of Wondrous Power"

  rulebook="Průvodce PH"

  rarity="Neobvyklý, Vzácný, Velmi vzácný"

  attunement="Nevyžaduje"
  interaction="žádná int."

  purpose="Vyvolávání"
  item="Všední předmět"

  combat-effect="Nebojový"
  bonus="Žádný bonus"

  limit="Nabití s obnovou"
  duration="Zvláštní"
  >

**Hadcová sova (vzácná).** Tato hadcová soška sovy se může stát obří sovou až na 8 hodin. Jakmile se použije, nelze použít znovu, dokud neuplynou 2 dny. Sova s tebou může telepaticky komunikovat na jakoukoli vzdálenost, pokud jste ve stejné sféře existence.

**Mramorový slon (vzácný).** Tato mramorová soška je asi 4 couly vysoká a dlouhá. Může se stát slonem až na 24 hodin. Jakmile se použije, nelze použít znovu, dokud neuplyne 7 dní.

**Obsidiánový oř (velmi vzácný).** Tento leštěný obsidiánový kůň se může stát noční můrou až na 24 hodin. Noční můra bojuje jen v nutné obraně. Jakmile se použije, nelze použít znovu, dokud neuplyne 5 dní.

Máš-li dobré přesvědčení, tak figurka má pokaždé, když ji použiješ, 10% šanci, že nebude poslouchat tvé rozkazy, včetně rozkazu na navrácení do podoby figurky. Pokud nasedneš na noční můru, když ignoruje tvé rozkazy, okamžitě se spolu přenesete na náhodné místo ve sféře Hády, kde se noční můra navrátí do podoby figurky.

**Onyxový pes (vzácný).** Tato onyxová soška psa se může stát mastifem až na 6 hodin. Mastif má Inteligenci 8 a umí mluvit obecnou řečí. Má i vidění ve tmě do vzdálenosti 12 sáhů a do této vzdálenosti vidí neviditelné tvory a předměty. Jakmile se použije, nelze použít znovu, dokud neuplyne 7 dní.

**Slonovinové kozy (vzácné).** Tyto slonovinové sošky koz jsou vyrobeny vždycky po třech. Každá koza vypadá jinak a funguje odlišným způsoben než ostatní. Jejich vlastnosti jsou následující:

    Koza cestování se může stát Velkou kozou se stejnými statistikami jako jezdecký kůň. Má 24 dávek a každou započatou hodinu, kterou stráví ve zvířecí podobě, stojí 1 dávku. Dokud má dávky, můžeš ji používat dle libosti. Když jí dojdou, navrátí se do figurky a nelze použít znovu, dokud neuplyne 7 dní, kdy si dobije všechny dávky.
    Koza dřiny se stane obří kozou až na 3 hodiny. Jakmile se použije, nelze použít znovu, dokud neuplyne 30 dní.
    Koza hrůzy se stane obří kozou až na 3 hodiny. Nemůže útočit, ale můžeš jí vyjmout rohy a použít je jako zbraně. Z jednoho rohu se stane dřevec +1 a z druhého dlouhý meč +2. Vyjmutí rohu vyžaduje akci a zbraně zmizí a rohy se vrátí, když se koza navrátí do podoby figurky. Navíc koza vyzařuje auru hrůzy o poloměru 6 sáhů, když na ní jedeš. Každý tvor, který začne svůj tah v auře a je vůči tobě nepřátelský, musí uspět v záchranném hodu na Moudrost se SO 15, jinak bude vystrašený na 1 minutu, nebo dokud se koza nenavrátí do podoby figurky. Vystrašený tvor může zopakovat záchranný hod na konci každého svého tahu a v případě úspěchu pro něj účinek skončí. Je-li záchranný hod tvora úspěšný nebo účinek pro něj skončí, je tvor imunní vůči auře kozy následujících 24 hodin. Jakmile se figurka použije, nelze použít znovu, dokud neuplyne 15 dní.

**Stříbrný krkavec (neobvyklý).** Tato stříbrná soška krkavce se může stát krkavcem až na 12 hodin. Jakmile se použije, nelze použít znovu, dokud neuplynou 2 dny. Dokud je figurka v krkavčí podobě, umožňuje ti libovolně seslat kouzlo zvířecí posel.

**Zlatí lvi (vzácní).** Tyto zlaté sošky lvů jsou vyrobeny vždycky po dvou. Můžeš použít jednu figurku, nebo obě současně. Každá se může stát lvem až na 1 hodinu. Jakmile se figurka lva použije, nelze použít znovu, dokud neuplyne 7 dní.
</dnd-item>

<dnd-item
  title="Dračí jablka"
  original="Orb od dragonkind"

  rulebook="Průvodce PH"

  rarity="Artefakt"

  attunement="Kýmkoliv"
  interaction="Ovlivňující"

  purpose="Artefakty"
  item="Šperk"

  combat-effect="Jiný efekt"
  bonus="Žádný bonus"

  limit="Neomezené, Nabití s obnovou"
  duration="Permanentní"
  >

*Divotvorný předmět, artefakt (vyžaduje sladění)*

Uplynuly celé věky od doby, kdy ve světě Krynn elfové a lidé svedli hroznou válku proti zlým drakům. Když se zdálo, že je se světem ámen, sešli se čarodějové z Věží vysoké magie a vytvořili svou největší magii, pět *Dračích jablek*, aby jim pomohla s poražením draků. Do každé z věží bylo zaneseno jedno jablko a tam byla jablka použita k urychlení války k vítěznému konci. Čarodějové nalákali draky na jablka a pak je zničili mocnou magií.

Když v pozdějších dobách Věže vysoké magie padly, jablka byla zničena, nebo se vytratila do legendy, a říká se, že už existují pouze tři. Jejich magie byla po staletí kroucena a ohýbána, takže ačkoli jejich primární účel volání draků stále funguje, umožňují i určitou formu ovládání draků.

Každé jablko obsahuje esenci zlého draka, vlastnost, která odmítá jakýkoli pokus o vyproštění magie z jablka. Ti, kteří postrádají sílu osobnosti, mohou zjistit, že si je jablko zotročilo.

Jablko je vyleptaná křišťálová koule o průměru asi 10 coulů. Když se použije, naroste na zhruba 20 coulů v průměru a víří se v něm mlha.

Když jsi s jablkem sladěný, můžeš pomocí akce pohlédnout do hlubin jablka a vyřknout jeho zaklínadlo. Pak si musíš hodit na ověření Charismatu se SO 15. Když uspěješ, budeš ovládat jablko, dokud s ním budeš sladěný. Když neuspěješ, budeš zmámený jablkem, dokud s ním budeš sladěný.

Když jsi zmámený jablkem, nemůžeš s ním dobrovolně ukončit své sladění a jablko na tebe libovolně sesílá *sugesci* (SO záchrany 18), přičemž na tebe tlačí, abys dělal, co si přeje. Dračí esence v jablku může chtít mnoho věcí: zničení konkrétních osob, osvobození z jablka, rozšíření utrpení ve světě, rozšíření uctívání Takhisis (Tiamatino jméno na Krynnu), nebo něco jiného dle úvahy PJ.

***Náhodné vlastnosti.*** *Dračí jablko* má následující náhodně určené vlastnosti:

 * 2 vedlejší prospěšné vlastnosti
 * 1 vedlejší škodlivá vlastnost
 * 1 hlavní škodlivá vlastnost

***Kouzla.*** Jablko má 7 dávek a každý den za úsvitu si dobije 1k4 + 3 spotřebovaných dávek. Pokud jablko ovládáš, jako akci můžeš spotřebovat 1 či více dávek a seslat tak z jablka jedno z následujících kouzel (SO záchrany 18): *denní světlo* (1 dávka), *sledování* (3 dávky), *zhoj zranění* (5 dávek) nebo *znamení proti smrti* (2 dávky).

Můžeš také jako akci seslat z jablka kouzlo *najdi magii* bez použití dávky.

***Povolej draky.*** Když ovládáš jablko, můžeš pomocí akce způsobit, že artefakt vyšle magické volání, které se šíří všemi směru do vzdálenosti 40 mil. Zlí draci v dosahu cítí potřebu dorazit k jablku co nejdřív a co nejpřímější trasou. Na dračí božstva, například Tiamat, toto volání nepůsobí. Draci, které to přitáhne k jablku, mohou být vůči tobě nepřátelští, že jsi je přivábil proti jejich vůli. Jakmile použiješ tuto vlastnost, lze ji použít znovu až za hodinu.

***Zničení jablka.*** *Dračí jablka* vypadají křehce, ale jsou odolná vůči většině poškození, včetně dračích útoků a dračímu dechu. Ale kouzlo *rozklad* nebo jeden dobrý zásah magickou zbraní +3 stačí na zničení jablka.
</dnd-item>

<dnd-item
  title="Dračí šupinová zbroj"
  original="Dragon Scale Mail"

  rulebook="Průvodce PH, Jeskyně a draci"

  rarity="Velmi vzácný"

  attunement="Kýmkoliv"
  interaction="žádná int."

  purpose="Zbroje"
  item="Zbroj"

  combat-effect="+oč, Jiný efekt"
  bonus="+1, Výhoda"

  limit="Neomezené"
  duration="Permanentní"
  >

**Dračí šupinová zbroj**

_Zbroj (šupinová), velmi vzácná (vyžaduje sladění)_

Dračí šupinová zbroj je vyrobena z šupin jednoho druhu draka. Někdy draci sbírají své shozené šupiny a darují je humanoidům. Jindy lovci opatrně vyčiní kůži z mrtvého draka. V obou případech je dračí zbroj velmi cenná.

Když máš na sobě tuto zbroj, máš bonus +1 k OČ a výhodu k záchranným hodům proti Strašlivému vzezření a dechům draků a jsi odolný vůči jednomu typu zranění, který je dán druhem draka, ze kterého jsou šupiny zbroje (viz tabulka).
|**Drak**|**Odolání**|
|--------|-----------|
|Bílý    |Chladné    |
|Bronzový|Bleskové   |
|Černý   |Kyselinové |
|Měděný  |Kyselinové |
|Modrý   |Bleskové   |
|Mosazný |	Ohnivé   |
|Rudý    |	Ohnivé   |
|Stříbrný|	Chladné  |
|Zelený  |	Jedové   |
|Zlatý   |	Ohnivé   |

Navíc jako akci můžeš zaměřit své smysly na magické rozpoznání vzdálenosti a směru k nejbližšímu drakovi do 30 mil od tebe, který je stejného druhu jako zbroj. Tato zvláštní akce se nedá použít znovu až do příštího úsvitu.
</dnd-item>

<dnd-item
  title="Drahokam vidění"
  original="Gem of Seeing"

  rulebook="Průvodce PH"

  rarity="Vzácný"

  attunement="Kýmkoliv"
  interaction="žádná int."

  purpose="Konkrétní účel"
  item="Jiný"

  combat-effect="Nebojový"
  bonus="Žádný bonus"

  limit="Nabití s obnovou"
  duration="Permanentní"
  >

**Drahokam vidění**

_Divotvorný předmět, vzácný (vyžaduje sladění)_

Tento drahokam má 3 dávky. Jako akci můžeš vyslovit jeho zaklínadlo a spotřebovat 1 dávku. Budeš mít 10 minut pravdivé vidění na 24 sáhů při pohledu skrz drahokam.
Každý den za úsvitu si drahokam dobije 1k3 spotřebovaných dávek.
</dnd-item>

<dnd-item
  title="Drakomlat"
  original="Dragon Slayer"

  rulebook="Průvodce PH, Jeskyně a draci"

  rarity="Vzácný"

  attunement="Nevyžaduje"
  interaction="žádná int."

  purpose="Zbraně"
  item="Zbraň"

  combat-effect="+útok, +zásah, Jiný efekt"
  bonus="+1"

  limit="Nabití s obnovou"
  duration="Permanentní"
  >

**Drakomlat**

_Zbraň (jakýkoli meč), vzácný_

Získáš bonus +1 k hodům na útok a na zranění pomocí této magické zbraně.

Když zasáhneš draka touto zbraní, utrpí dodatečné zranění typu zbraně 3k6. Pro účely této zbraně se za „draka“ považuje jakýkoliv tvor s typem drak, včetně dračích želv a vyvern.
</dnd-item>

<dnd-item
  title="Duhová spona"

  rulebook="Jeskyně a draci"

  rarity="Běžný"

  attunement="Nevyžaduje"
  interaction="žádná int."

  purpose="Nekonkrétní účel"
  item="Šperk"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

Tato vyřezávaná Spona má jednu ze sedmi barev duhy. Jako Bonusovou akci můžeš tuto barvu změnit na jinou z nich.

Když máš tuto Sponu připnutou ve vlasech, mají stejnou barvu jako ona. Kouzlo ovlivní i obočí, vousy, srst atp.
</dnd-item>

<dnd-item
  title="Dýmající láhev"
  original="Eversmoking bottle"

  rulebook="Průvodce PH, Jeskyně a draci"

  rarity="Neobvyklý"

  attunement="Nevyžaduje"
  interaction="žádná int."

  purpose="Nekonkrétní účel"
  item="Všední předmět"

  combat-effect="Jiný efekt"
  bonus="Žádný bonus"

  limit="Neomezené"
  duration="X minut"
  >

**Dýmající láhev**

_Divotvorný předmět, neobvyklý_

Z olovem zazátkovaného hrdla této mosazné láhve, která váží libru, uniká kouř. Když použitím akce odejmeš zátku, vyvalí se oblak hustého kouře v okruhu 12 sáhů od láhve. Oblast oblaku je hustě zahalená. Každou minutu, kdy láhev zůstává otevřená a uvnitř oblaku, se zvětší poloměr o 2 sáhy, dokud nedosáhne svého maxima 24 sáhů.

Oblak vydrží, dokud je láhev otevřená. Zavření láhve vyžaduje, abys jako akci vyslovil její zaklínadlo. Jakmile je láhev zavřená, oblak se rozplyne po 10 minutách. Mírný vítr (11 až 20 mil za hodinu) dokáže rozfoukat kouř po 1 minutě a silný vítr (21 či více mil za hodinu) to dokáže za 1 kolo.
</dnd-item>

<dnd-item
  title="Dýmka kouřových příšer"
  original="Pipe of Smoke Monsters"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní účel"
  item="Všední předmět"

  combat-effect="Nebojový"
  bonus="Žádný bonus"

  limit="Zvláštní"
  duration="Permanentní"
  >

**Dýmka kouřových příšer**

_Divotvorný předmět, běžný_

Během bafání z této dýmky můžeš použít svou akci a vyfouknout kouř, který na sebe následně vezme podobu jednoho tvora, jako například draka, flampa nebo žabomota. Podoba je tak malá, že by se vešla do krychle o hraně 1 stopy a vydrží jen pár sekund, potom se rozplyne v obláček obyčejného kouře.
</dnd-item>

<dnd-item
  title="Elfí boty"
  original="Boots of Elvenkind"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Kouzlící"
  item="Boty"

  combat-effect="Konkrétní účel"
  bonus="Výhoda"

  limit="Neomezené"
  duration="Permanentní"
  >

**Elfí boty**

_Divotvorný předmět, neobvyklý_

Když máš na sobě tyto boty, tvé kroky nevydávají zvuky, bez ohledu na to, po jakém povrchu se pohybuješ. Máš také výhodu k ověřením Obratnosti (Nenápadnosti), která se opírají o tichý pohyb.
</dnd-item>

<dnd-item
  title="Elfí drátovka"
  original="Elven Chain"

  rulebook="Průvodce PH"

  rarity="Vzácný"

  attunement="Nevyžaduje"
  interaction="žádná int."

  purpose="Zbroje"
  item="Zbroj"

  combat-effect="+oč"
  bonus="+1"

  limit="Neomezené"
  duration="Permanentní"
  >

**Elfí drátovka**

_Zbroj (drátová košile), vzácná_

Když máš na sobě tuto zbroj, získáš bonus +1 k OČ. Má se za to, že jsi zdatný s touto zbrojí, i kdybys nebyl zdatný se středními zbrojemi.
</dnd-item>

<dnd-item
  title="Elfí plášť"
  original="Cloak of Elvenkind"

  rulebook="Průvodce PH, Jeskyně a draci"

  rarity="Neobvyklý"

  attunement="Kýmkoliv"
  interaction="žádná int."

  purpose="Kouzlící"
  item="Berla"

  combat-effect="Jiný efekt"
  bonus="Výhoda, Nevýhoda"

  limit="Neomezené"
  duration="Permanentní"
  >

**Elfí plášť**

_Divotvorný předmět, neobvyklý (vyžaduje sladění)_

Když máš na sobě tento plášť s přehozenou kapucí, ověření Moudrosti (Vnímání) na všimnutí si tebe mají nevýhodu a ty máš výhodu k ověřením Obratnosti (Nenápadnosti) na schování, neboť barva pláště se mění, aby tě kryl. Nasazení či sundání kapuce vyžaduje akci.
</dnd-item>

<dnd-item
  title="Elixír zdraví"
  original="Elixir of Health"

  rulebook="Průvodce PH"

  rarity="Vzácný"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="Jiný efekt"
  bonus="Žádný bonus"

  limit="Jednorázové"
  duration="Ihned"
  >

**Elixír zdraví**

_Lektvar, vzácný_

Když vypiješ tento lektvar, uzdraví jakoukoliv nemoc, která tě postihuje a odstraní stavy hluchý, otrávený, paralyzovaný a slepý. Jasná rudá kapalina má v sobě drobné bublinky světla.
</dnd-item>

<dnd-item
  title="Elonin toulec"
  original="Quiver of Ehlonna"

  rulebook="Průvodce PH, Jeskyně a draci"

  rarity="Neobvyklý"

  attunement="Nevyžaduje"
  interaction="žádná int."

  purpose="Cestování"
  item="Úložný předmět"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Elonnin toulec**

_Divotvorný předmět, neobvyklý_

Každá ze tří přihrádek toulce vede do mimodimenzionálního prostoru, což umožňuje toulci pojmout množství předmětů, aniž by kdy vážil víc než 2 libry. Nejkratší přihrádka může pojmout až šedesát šípů, šipek do kuše či podobných předmětů. Střední přihrádka pojme až osmnáct oštěpů či podobných předmětů. Nejdelší přihrádka pojme až šest dlouhých předmětů, například luků, holí či kopí.

Jakýkoliv předmět, který toulec obsahuje, můžeš vytáhnout, jako bys ho vytáhl z obyčejného toulce či pochvy.
</dnd-item>

<dnd-item
  title="Éterická plátová zbroj"
  original="Plate Armor of Etherealness"

  rulebook="Průvodce PH"

  rarity="Legendární"

  attunement="Kýmkoliv"
  interaction="žádná int."

  purpose="Zbroje"
  item="Zbroj"

  combat-effect="Jiný efekt"
  bonus="Žádný bonus"

  limit="1/denně"
  duration="X minut"
  >

**Éterická plátová zbroj**

_Zbroj (plátová), legendární (vyžaduje sladění)_

Když máš na sobě tuto zbroj, můžeš pomocí akce vyslovit její zaklínadlo a získat účinek kouzla éteričnost, který vydrží 10 minut, nebo dokud si zbroj nesundáš, či pomocí akce nevyslovíš zaklínadlo znovu. Tuto vlastnost zbroje nelze použít znovu až do příštího úsvitu.
</dnd-item>

<dnd-item
  title="Éterický olej"
  original="Oil of of Etherealness"

  rulebook="Průvodce PH, Jeskyně a draci"

  rarity="Vzácný"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="Nebojový"
  bonus="Žádný efekt"

  limit="Jednorázové"
  duration="X hodin"
  >

**Éterický olej**

_Lektvar, vzácný_

Vně nádoby se tvoří krůpěje tohoto mlžného šedého oleje a rychle se odpařují. Olej může pokrýt Středního či menšího tvora, spolu s vybavením, co drží a má na sobě (za každou třídu velikosti nad Střední je potřeba jeden flakónek navíc). Nanesení oleje trvá 10 minut. Ovlivněný tvor pak získá účinek kouzla éteričnost na 1 hodinu.
</dnd-item>

<dnd-item
  title="Excalibur"

  rulebook="Jeskyně a draci"

  rarity="Artefakt"

  attunement="Kýmkoliv"
  interaction="žádná int."

  purpose="Artefakty"
  item="Zbraň"

  combat-effect="+útok, +zásah, +stav, Jiný efekt"
  bonus="+3"

  limit="Neomezené"
  duration="Permanentní"
  >

Zlomení Excaliburu není o meči samotném, ale o jeho nositeli. V artušovském mýtu je odrazem osobního selhání a nedokonalosti krále, odráží či předesílá přicházející úpadek a pojí se k následné snaze o vykoupení.

JaD nemají žádné „příběhové mechaniky", které by spojovaly konkrétní událost nebo hod kostky s „nalajnováním" dalšího dění a příběhu – ačkoliv takové mechaniky můžou být zajímavé, nejsou součástí herního stylu ani tradice 5E. Když v příběhu dojde na výrazný moment, který by měl mít další dopad, je na PH a na Hráčích, aby tento dopad ve hře vytvořili. PH může vytvořit nové Problémy, které s takovou událostí spojí, nebo může upravit ty již existující. Do hry můžou vstoupit noví nepřátelé, spojenci můžou postavy začít opouštět (ostatně samotné zlomení Excaliburu může vzbudit jejich pochyby) atp. Scelení meče by mělo být spojeno s vykoupením a mělo by přinášet novou naději.

</Card>
</dnd-item>

<dnd-item
  title="Flétna stok"
  original="Pipes of the Sewers"

  rulebook="Průvodce PH, Jeskyně a draci"

  rarity="Neobvyklý"

  attunement="Kýmkoliv"
  interaction="Ovlivňující"

  purpose="Vyvolávání"
  item="Všední předmět"

  combat-effect="Nebojový"
  bonus="Žádný bonus"

  limit="Nabití s obnovou"
  duration="Permanentní"
  >

**Flétna stok**

_Divotvorný předmět, neobvyklý (vyžaduje sladění)_

Abys mohl použít tuto flétnu, musíš být zdatný s dechovými nástroji. Když jsi s ní sladěný, obyčejné krysy a obří krysy si tě nevšímají a nezaútočí na tebe, pokud je neohrozíš nebo nezraníš.

Flétna má 3 dávky. Hraješ-li na flétnu jako akci, můžeš pomocí bonusové akce spotřebovat 1 až 3 dávky a za každou spotřebovanou dávku přivolat jedno krysí hejno (statistiky viz Bestiář), pokud je do půl míle od tebe dostatek krys, co by se daly takto přivolat (dle úvahy PJ). Není-li v okolí dostatek krys, aby vytvořily hejno, dávka se vyplýtvá bez užitku. Přivolané krysy se pohybují směrem k hudbě nejkratší možnou trasou, ale jinak nejsou pod tvou kontrolou. Každý den za úsvitu si flétna dobije 1k3 spotřebovaných dávek.
</dnd-item>

<dnd-item
  title="Helma děsu"
  original="Dread Helm"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní účel"
  item="Zbroj"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Helma děsu**

_Divotvorný předmět, běžný_

Pokud máš tuto hrůzostrašnou ocelovou přilbu na hlavě, oči ti zpoza jejího hledí rudě žhnou.
</dnd-item>

<dnd-item
  title="Hlubinná svíce"
  original="Candle of the Deep"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní účel"
  item="Všední předmět"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Hlubinná svíce**

_Divotvorný předmět, běžný_

Plamen této svíčky při ponoření do vody nezhasne, ale vydává světlo a teplo jako normální svíčka.
</dnd-item>

<dnd-item
  title="Honzova praktická kořenka"
  original="Heward's Handy Spice Pouch"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní účel"
  item="Všední předmět"

  combat-effect="Nebojový"
  bonus="Žádný efekt"

  limit="Nabití s obnovou"
  duration="Permanentní"
  >

**Honzova praktická kořenka**

_Divotvorný předmět, běžný_

Tato kořenka nošená na opasku vypadá na první pohled prázdná. Má 10 dávek. Když ji držíš, můžeš v rámci své akce utratit jednu dávku, vyslovit jméno jednoho nemagického koření (jako např. sůl, pepř, šafrán nebo koriandr) a vytáhnout špetku tohoto koření z kořenky. Dávka stačí na okořenění jedné porce jídla. Kořenka si za úsvitu každého dne obnoví 1k6 + 4 spotřebovaných dávek.
</dnd-item>

<dnd-item
  title="Honzova šikovná brašna"
  original="Heward's Handy Haversack"

  rulebook="Průvodce PH, Jeskyně a draci"

  rarity="Vzácný"

  attunement="Nevyžaduje"
  interaction="žádná int."

  purpose="Cestování"
  item="Úložný předmět"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Honzova šikovná brašna**

_Divotvorný předmět, vzácný_

Tato torna má střední vak a dva postranní vaky, přičemž každý z nich je mimodimenzionální prostor. Každý z bočních vaků pojme až 20 liber materiálu do objemu 2 stopy krychlové. Velký prostřední vak pojme až 8 stop krychlových nebo 80 liber materiálu. Torna váží vždy 5 liber, bez ohledu na obsah.

Uložení předmětu do brašny se řídí dle normálních pravidel pro interagování s předměty. Vyjmutí předmětu z brašny vyžaduje použití akce. Když sáhneš do brašny pro konkrétní předmět, je magicky vždy navrchu.

Brašna má několik omezení. Pokud se přetíží, nebo ji probodne či protrhne ostrý předmět, brašna se roztrhne a zničí se. Dojde-li ke zničení brašny, její obsah je navždy ztracen, i když artefakty se dříve či později někde znovu objeví. Je-li brašna otočena naruby, její obsah se bez poškození vysype, ale než je možné jí opět použít, musí se otočit zase na líc. Je-li do brašny vložen dýchající tvor, vydrží maximálně 10 minut a pak se začne dusit.

Umístění brašny do mimodimenzionálního prostoru vytvořeného pytlem beztíže, přenosným tvorem nebo podobným předmětem okamžitě zničí oba předměty a otevře bránu do Astrální sféry. Brána vznikne tam, kde jeden předmět byl vložen do druhého. Každý tvor do 2 sáhů od brány je do ní vcucnut a vyvržen na náhodném místě v Astrální sféře. Brána se poté uzavře. Brána je jednosměrná a nedá se znovu otevřít.
</dnd-item>

<dnd-item
  title="Hůl přivolávání ptáků"
  original="Staff of Birdcalls"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní efekt"
  item="Berla"

  combat-effect="Nebojový"
  bonus="Žádný bonus"

  limit="Nabití s obnovou"
  duration="Permanentní"
  >

**Hůl přivolávání ptáků**

_Hůl, běžná_

Tato dřevěná hůl, ozdobená vyřezávanými ptačími motivy, má 10 dávek. Když ji držíš v ruce, můžeš v rámci akce spotřebovat 1 dávku a nechat zaznít jeden z následujících zvuků: pěnkaví cvrlikání, havraní krákání, kachní kvákání, slepičí kdákání, husí kejhání, volání luňáka, krocaní hudrování, racčí křik, soví houkání nebo orlí skřek. Každý z těchto zvuků je slyšet do vzdálenosti 12 sáhů.

Hůl si každý den za úsvitu obnoví 1k6 + 4 spotřebovaných dávek. Pokud utratíš poslední dávku, hoď k20, a když ti padne 1, vybuchne v neškodném oblaku ptačího peří a je navždy ztracena.
</dnd-item>

<dnd-item
  title="Hůlka blesků"
  original="Wand of Lighting Bolts"

  rulebook="Průvodce PH, Jeskyně a draci"

  rarity="Vzácný"

  attunement="Sesilatelem"
  interaction="žádná int."

  purpose="Kouzlící"
  item="Hůlka"

  combat-effect="Jiný efekt"
  bonus="Žádný bonus"

  limit="Nabití s obnovou"
  duration="Permanentní"
  >

**Hůlka blesků**

_Hůlka, vzácná (vyžaduje sladění se sesilatelem kouzel)_

Tato hůlka má 7 dávek. Když ji držíš, můžeš použitím akce spotřebovat 1 či více dávek a tím pomocí ní seslat kouzlo blesk (SO záchrany 15). Za 1 dávku sešleš verzi 3. úrovně kouzla. Za každou další spotřebovanou dávku můžeš zvýšit úroveň pozice kouzel o jedna.

Každý den za úsvitu si hůlka dobije 1k6 + 1 spotřebovaných dávek. Spotřebuješ-li poslední dávku, hoď k20. Padne-li 1, hůlka se rozpadne na prach a zničí se.
</dnd-item>

<dnd-item
  title="Hůlka divů"
  original="Wand of Wonder"

  rulebook="Průvodce PH"

  rarity="Vzácný"

  attunement="Sesilatelem"
  interaction="žádná int."

  purpose="Kouzlící"
  item="Hůlka"

  combat-effect="Jiný efekt"
  bonus="Žádný bonus"

  limit="Nabití s obnovou"
  duration="Permanentní"
  >

**Hůlka divů**

_Hůlka, vzácná (vyžaduje sladění se sesilatelem kouzel)_

Tato hůlka má 7 dávek. Když ji držíš, můžeš použitím akce spotřebovat 1 z jejích dávek a zvolit cíl do 24 sáhů od tebe. Cílem může být tvor, předmět či bod v prostoru. Hoď k% a podívej se do následující tabulky, co se stane.

Pokud účinek způsobí, že sešleš kouzlo z hůlky, SO záchrany kouzla je 15. Má-li normálně kouzlo uvedený dosah v sázích, jeho dosah bude 24 sáhů, pokud už není.

Pokud účinek zahrnuje oblast, musíš zacentrovat kouzlo a zahrnout cíl. Má-li účinek několik možných cílů, PJ náhodně určí, na které bude působit.

Každý den za úsvitu si hůlka dobije 1k6 + 1 spotřebovaných dávek. Spotřebuješ-li poslední dávku, hoď k20. Padne-li 1, hůlka se rozpadne na prach a zničí se.
|**k%**|**Účinek**|
|------|----------|
|01–05 |Sešleš zpomalení.|
|06–10 |Sešleš vílí oheň.|
|11–15 |Jsi ochromený do začátku svého příštího tahu a jsi přesvědčený, že se právě stalo něco úžasného.|
|16–20 |Sešleš poryv větru.|
|21–25 |Sešleš odhal myšlenky na cíl, který jsi zvolil. Pokud jsi nezacílil na tvora, utrpíš místo toho psychické zranění 1k6.|
|26–30 |Sešleš páchnoucí oblak.|
|31–33 |V okruhu o poloměru 12 sáhů kolem cíle začne pršet hustý déšť a oblast se stane slabě zahalená. Déšť padá do začátku tvého příštího tahu.|
|34–36 |Na volném místě co nejblíž k cíli se objeví zvíře. Zvíře není pod tvou kontrolou a jedná, jak by jednalo běžně. Hoď k% a urči, jaké zvíře se objeví. 01–25: nosorožec; 25–50: slon; 51–100: krysa. Statistiky zvířete najdeš v Bestiáři.|
|37–46 |Sešleš blesk.|
|47–49 |Okruh o poloměru 6 sáhů kolem cíle zaplní mračno 600 přerostlých motýlů a oblast se stane hustě zahalená. Motýli vydrží 10 minut.|
|50–53 |Zvětšíš cíl, jako bys seslal zvětšení nebo zmenšení. Pokud cíl nelze ovlivnit tímto kouzlem, nebo jsi nezacílil tvora, staneš se cílem ty.|
|54–58 |Sešleš tmu.|
|59–62 |V okruhu o poloměru 12 sáhů kolem cíle vyroste tráva. Pokud už tam tráva je, vyroste do desetinásobku své normální velikosti a zůstane přerostlá 1 minutu.|
|63–65 |Předmět dle volby PJ zmizí do Éterické sféry. Předmět nesmí nikdo držet ani nést, musí být do 24 sáhů od cíle a nesmí být větší než 2 sáhy v žádném rozsahu.|
|66–69 |Zmenšíš se, jako bys na sebe seslal zvětšení nebo zmenšení.|
|70–79 |Sešleš ohnivou kouli.|
|80–84 |Sešleš na sebe neviditelnost.|
|85–87 |Z cíle vyrostou listy. Pokud jsi zacílil bod v prostoru, listy vyraší z tvora co nejblíž k tomuto bodu. Pokud někdo listy neotrhá, zhnědnou a opadají po 24 hodinách.|
|88–90 |Ze špičky hůlky vystřelí po 6 sáhů dlouhé a 1 sáh široké dráze proud 1k4 × 10 drahokamů, každý v hodnotě 1 zl. Každý drahokam způsobí drtivé zranění 1 a celkové zranění z drahokamů se rovnoměrně rozdělí mezi všechny tvory v dráze.|
|91–95 |Do okruhu o poloměru 6 sáhů kolem tebe z tebe vyzáří barevné blikající světlo. Ty a každý tvor v oblasti, který vidí, musí uspět v záchranném hodu na Odolnost se SO 15, jinak oslepne na 1 minutu. Tvor může zopakovat záchranný hod na konci každého svého tahu a v případě úspěchu pro něj účinek skončí.|
|96–97 |Kůže cíle se změní na jasně modrou na 1k10 dní. Pokud jsi zacílil bod v prostoru, je ovlivněn tvor co nejblíž k tomuto bodu.|
|98–100|Pokud jsi zacílil tvora, musí uspět v záchranném hodu na Odolnost se SO 15. Pokud jsi nezacílil tvora, staneš se cílem ty a musíš si hodit na záchranný hod. Neuspěje-li cíl v záchranném hodu o 5 či více, ihned zkamení. Pokud cíl neuspěje jinak, je zadržený a začne kamenět. Když je cíl zadržený tímto způsobem, musí zopakovat záchranný hod na konci svého příštího tahu. Pokud neuspěje, zkamení. V případě úspěchu pro něj účinek skončí. Zkamenění trvá, dokud není cíl osvobozen kouzlem mocné navrácení či podobnou magií.|
</dnd-item>

<dnd-item
  title="Hůlka magických střel"
  original="Wand of Magic Missiles"

  rulebook="Průvodce PH, Jeskyně a draci"

  rarity="Neobvyklý"

  attunement="Nevyžaduje"
  interaction="žádná int."

  purpose="Kouzlící"
  item="Hůlka"

  combat-effect="Jiný efekt"
  bonus="Žádný bonus"

  limit="Nabití s obnovou"
  duration="Permanentní"
  >

**Hůlka magických střel**

_Hůlka, neobvyklá_

Tato hůlka má 7 dávek. Když ji držíš, můžeš použít akci k spotřebování 1 či více dávek a tím pomocí ní seslat kouzlo magická střela. Za 1 dávku sešleš verzi 1. úrovně kouzla. Za každou další spotřebovanou dávku můžeš zvýšit úroveň pozice kouzel o jedna.

Každý den za úsvitu si hůlka dobije 1k6 + 1 spotřebovaných dávek. Spotřebuješ-li poslední dávku, hoď k20. Padne-li 1, hůlka se rozpadne na prach a zničí se.
</dnd-item>

<dnd-item
  title="Hůlka nalezení magie"
  original="Wand of Magic Detection"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Kouzlící"
  item="Hůlka"

  combat-effect="Jiný efekt"
  bonus="Žádný bonus"

  limit="Nabití s obnovou"
  duration="Permanentní"
  >

**Hůlka nalezení magie**

_Hůlka, neobvyklá_

Tato hůlka má 3 dávky. Když ji držíš v ruce, můžeš jako akci spotřebovat 1 dávku a tím pomocí ní seslat kouzlo najdi magii. Každý den za úsvitu si hůlka obnoví 1k3 spotřebovaných dávek.
</dnd-item>

<dnd-item
  title="Hůlka nalezení nepřátel"
  original="Wand of Enemy Detections"

  rulebook="Průvodce PH, Jeskyně a draci"

  rarity="Vzácný"

  attunement="Kýmkoliv"
  interaction="žádná int."

  purpose="Konkrétní účel"
  item="Hůlka"

  combat-effect="Jiný efekt"
  bonus="Žádný bonus"

  limit="Nabití s obnovou"
  duration="X minut"
  >

**Hůlka nalezení nepřátel**

_Hůlka, vzácná (vyžaduje sladění)_

Tato hůlka má 7 dávek. Když ji držíš v ruce, můžeš jako akci spotřebovat 1 dávku a vyslovit její zaklínadlo. Následující minutu budeš znát směr k nejbližšímu tvorovi, který je vůči tobě nepřátelský a do 12 sáhů od tebe, ale ne vzdálenost od něho k tobě. Hůlka umí vycítit přítomnost nepřátelských tvorů, kteří jsou éteričtí, neviditelní, přestrojení nebo skrytí, stejně jako těch, kteří jsou jasně na očích. Účinek skončí, když přestaneš držet hůlku.

Každý den za úsvitu si hůlka dobije 1k6 + 1 spotřebovaných dávek. Spotřebuješ-li poslední dávku, hoď k20. Padne-li 1, hůlka se rozpadne na prach a zničí se.
</dnd-item>

<dnd-item
  title="Hůlka ohnivých koulí"
  original="Wand of Fireballs"

  rulebook="Průvodce PH"

  rarity="Vzácný"

  attunement="Sesilatelem"
  interaction="žádná int."

  purpose="Kouzlící"
  item="Hůlka"

  combat-effect="Jiný efekt"
  bonus="Žádný bonus"

  limit="Nabití s obnovou"
  duration="Permanentní"
  >

**Hůlka ohnivých koulí**

_Hůlka, vzácná (vyžaduje sladění se sesilatelem kouzel)_

Tato hůlka má 7 dávek. Když ji držíš, můžeš použitím akce spotřebovat 1 či více dávek a tím pomocí ní seslat kouzlo ohnivá koule (SO záchrany 15). Za 1 dávku sešleš verzi 3. úrovně kouzla. Za každou další spotřebovanou dávku můžeš zvýšit úroveň pozice kouzel o jedna.

Každý den za úsvitu si hůlka dobije 1k6 + 1 spotřebovaných dávek. Spotřebuješ-li poslední dávku, hoď k20. Padne-li 1, hůlka se rozpadne na prach a zničí se.
</dnd-item>

<dnd-item
  title="Hůlka paralýzy"
  original="Wand of Paralysis"

  rulebook="Průvodce PH, Jeskyně a draci"

  rarity="Vzácný"

  attunement="Sesilatelem"
  interaction="žádná int."

  purpose="Zbraně"
  item="Hůlka"

  combat-effect="+stav"
  bonus="Žádný bonus"

  limit="Nabití s obnovou"
  duration="Permanentní"
  >

**Hůlka paralýzy**

_Hůlka, vzácná (vyžaduje sladění se sesilatelem kouzel)_

Tato hůlka má 7 dávek. Když ji držíš, můžeš použitím akce spotřebovat 1 dávku a tím z její špičky vystřelit tenký modrý paprsek na tvora, kterého vidíš do 12 sáhů od sebe. Cíl musí uspět v záchranném hodu na Odolnost se SO 15, jinak se stane paralyzovaný na 1 minutu. Na konci každého svého tahu může cíl zopakovat záchranný hod a při úspěchu pro něj účinek skončí.

Každý den za úsvitu si hůlka dobije 1k6 + 1 spotřebovaných dávek. Spotřebuješ-li poslední dávku, hoď k20. Padne-li 1, hůlka se rozpadne na prach a zničí se.
</dnd-item>

<dnd-item
  title="Hůlka pavučiny"
  original="Wand of web"

  rulebook="Průvodce PH"

  rarity="Neobvyklý"

  attunement="Sesilatelem"
  interaction="žádná int."

  purpose="Kouzlící"
  item="Hůlka"

  combat-effect="Jiný efekt"
  bonus="Žádný bonus"

  limit="Nabití s obnovou"
  duration="Permanentní"
  >

**Hůlka pavučiny**

_Hůlka, neobvyklá (vyžaduje sladění se sesilatelem kouzel)_

Tato hůlka má 7 dávek. Když ji držíš v ruce, můžeš jako akci spotřebovat 1 dávku a tím pomocí ní seslat kouzlo pavučina (SO záchrany 15).

Každý den za úsvitu si hůlka dobije 1k6 + 1 spotřebovaných dávek. Spotřebuješ-li poslední dávku, hoď k20. Padne-li 1, hůlka se rozpadne na prach a zničí se.
</dnd-item>

<dnd-item
  title="Hůlka poutání"
  original="Wand of Binding"

  rulebook="Průvodce PH"

  rarity="Vzácný"

  attunement="Sesilatelem"
  interaction="žádná int."

  purpose="Kouzlící"
  item="Hůlka"

  combat-effect="Jiný efekt"
  bonus="Výhoda"

  limit=""
  duration="Permanentní"
  >

**Hůlka poutání**

_Hůlka, vzácná (vyžaduje sladění se sesilatelem kouzel)_

Tato hůlka má 7 dávek pro následující vlastnosti. Každý den za úsvitu si hůlka dobije 1k6 + 1 spotřebovaných dávek. Spotřebuješ-li poslední dávku, hoď k20. Padne-li 1, hůlka se rozpadne na prach a zničí se.

**Kouzla.** Když držíš hůlku, můžeš použít akci k spotřebování nějakých jejích dávek a tím pomocí ní seslat jedno z následujících kouzel (SO záchrany 17): znehybni postavu (2 dávky) nebo znehybni nestvůru (5 dávek).

**Pomocný únik.** Když držíš hůlku, můžeš pomocí své reakce spotřebovat 1 dávku a získat výhodu k záchrannému hodu, kterým se snažíš, abys nebyl paralyzovaný nebo zadržený, nebo můžeš spotřebovat 1 dávku a získat výhodu k jakémukoliv ověření, kterým se snažíš o únik či chvat.
</dnd-item>

<dnd-item
  title="Hůlka proměn"
  original="Wand of Polymorph"

  rulebook="Průvodce PH"

  rarity="Velmi vzácný"

  attunement="Sesilatelem"
  interaction="žádná int."

  purpose="Kouzlící"
  item="Hůlka"

  combat-effect="Jiný efekt"
  bonus="Žádný bonus"

  limit="Nabití s obnovou"
  duration="Permanentní"
  >

**Hůlka proměn**

_Hůlka, velmi vzácná (vyžaduje sladění se sesilatelem kouzel)_

Tato hůlka má 7 dávek. Když ji držíš v ruce, můžeš jako akci spotřebovat 1 dávku a tím pomocí ní seslat kouzlo proměň tvora (SO záchrany 15).

Každý den za úsvitu si hůlka dobije 1k6 + 1 spotřebovaných dávek. Spotřebuješ-li poslední dávku, hoď k20. Padne-li 1, hůlka se rozpadne na prach a zničí se.
</dnd-item>

<dnd-item
  title="Hůlka strachu"
  original="Wand of Fear"

  rulebook="Průvodce PH"

  rarity="Vzácný"

  attunement="Kýmkoliv"
  interaction="žádná int."

  purpose="Kouzlící"
  item="Hůlka"

  combat-effect="+stav"
  bonus="Žádný bonus"

  limit="Nabití s obnovou"
  duration="Permanentní"
  >

**Hůlka strachu**

_Hůlka, vzácná (vyžaduje sladění)_

Tato hůlka má 7 dávek pro následující vlastnosti. Každý den za úsvitu si hůlka dobije 1k6 + 1 spotřebovaných dávek. Spotřebuješ-li poslední dávku, hoď k20. Padne-li 1, hůlka se rozpadne na prach a zničí se.

Rozkaz. Když držíš hůlku, můžeš použít akci k spotřebování 1 dávky a přikázat jinému tvorovi, aby utekl, nebo zalehl k zemi, jako kouzlem rozkaz (SO záchrany 15).

Kužel strachu. Když držíš hůlku, můžeš použít akci k spotřebování 2 dávek, čímž ze špičky hůlky zasvítí kužel žlutého světla 12 sáhů. Každý tvor v kuželu musí uspět v záchranném hodu na Moudrost se SO 15, jinak bude vystrašený na 1 minutu. Zatímco je tvor tímto způsobem vystrašený, musí strávit své tahy tím, že se pokouší od tebe maximálně vzdálit a dobrovolně se nepohne na místo do 6 sáhů od tebe. Také nemůže provádět reakce. Jako svou akci může použít pouze Sprint, nebo se pokusit uniknout z účinku, který mu brání se pohnout. Pokud se tvor nemá kam pohnout, může použít akci Uhýbání. Na konci každého svého tahu může tvor zopakovat záchranný hod a při úspěchu pro něj účinek skončí.
</dnd-item>

<dnd-item
  title="Hůlka tajemství"
  original="Wand of Secrets"

  rulebook="Průvodce PH, Jeskyně a draci"

  rarity="Neobvyklý"

  attunement="Nevyžaduje"
  interaction="žádná int."

  purpose="Konkrétní účel"
  item="Hůlka"

  combat-effect="Nebojový"
  bonus="Žádný bonus"

  limit="Nabití s obnovou"
  duration="Permanentní"
  >

**Hůlka tajemství**

_Hůlka, neobvyklá_

Tato hůlka má 3 dávky. Když ji držíš v ruce, můžeš jako akci spotřebovat 1 dávku a jsou-li do 6 sáhů od ní tajné dveře nebo past, hůlka začne pulzovat a ukáže na nejbližší dveře nebo past od tebe. Každý den za úsvitu si hůlka obnoví 1k3 spotřebovaných dávek.
</dnd-item>

<dnd-item
  title="Hůlka úsměvů"
  original="Wand of Smiles"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní účel"
  item="Hůlka"

  combat-effect="Nebojový"
  bonus="Žádný bonus"

  limit="Nabití s obnovou"
  duration="Permanentní"
  >

**Hůlka úsměvů**

_Hůlka, běžná_

Tato hůlka má 3 dávky. Když ji držíš v ruce, můžeš v rámci akce spotřebovat 1 dávku a ukázat jí na humanoida, kterého vidíš ve vzdálenosti do 6 sáhů. Cíl musí uspět v záchranném hodu na Charisma se SO 10, jinak se bude muset 1 minutu usmívat.

Hůlka si každý den za úsvitu obnoví všechny spotřebované dávky. Pokud utratíš poslední dávku, hoď k20, a když ti padne 1, hůlka se promění v *hůlku zamračení*.
</dnd-item>

<dnd-item
  title="Hůlka válečného mága"
  original="Wand of the War Mage"

  rulebook="Průvodce PH, Jeskyně a draci"

  rarity="Neobvyklý, Vzácný, Velmi vzácný"

  attunement="Sesilatelem"
  interaction="žádná int."

  purpose="Sesílání"
  item="Hůlka"

  combat-effect="+útok, Jiný efekt"
  bonus="+1, +2, +3"

  limit="Neomezené"
  duration="Permanentní"
  >

**Hůlka válečného mága +1, +2, nebo +3**

_Hůlka, neobvyklá (+1), vzácná (+2), nebo velmi vzácná (+3), (vyžaduje sladění se sesilatelem kouzel)_

Když držíš tuto hůlku v ruce, máš bonus k hodům na útok kouzlem daný její vzácností. Navíc ignoruješ poloviční kryt, když útočíš kouzlem.
</dnd-item>

<dnd-item
  title="Hůlka zamračení"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní účel"
  item="Hůlka"

  combat-effect="Nebojový"
  bonus="Žádný bonus"

  limit="Nabití s obnovou"
  duration="Permanentní"
  >

**Hůlka zamračení**

_Hůlka, běžná_

Tato hůlka má 3 dávky. Když ji držíš v ruce, můžeš v rámci akce spotřebovat 1 dávku a ukázat jí na humanoida, kterého vidíš ve vzdálenosti do 6 sáhů. Cíl musí uspět v záchranném hodu na Charisma se SO 10, jinak se bude muset 1 minutu mračit.

Hůlka si každý den za úsvitu obnoví všechny spotřebované dávky. Pokud utratíš poslední dávku, hoď k20, a když ti padne 1, hůlka se promění v *hůlku úsměvů*.
</dnd-item>

<dnd-item
  title="Chapadlové žezlo"
  original="Tentacle rod"

  rulebook="Průvodce PH"

  rarity="Vzácný"

  attunement="Kýmkoliv"
  interaction="žádná int."

  purpose="Zbraně"
  item="Žezlo"

  combat-effect="Jiný efekt"
  bonus="Nevýhoda"

  limit="Neomezené"
  duration="Permanentní"
  >

**Chapadlové žezlo**

_Žezlo, vzácná (vyžaduje sladění)_

Toto žezlo vyrobené drowy je magická zbraň, která je zakončené třemi pryžovými chapadly. Když ho držíš v ruce, můžeš jako akci nařídit každému chapadlu, aby zaútočilo na tvora, kterého vidíš do 3 sáhů od sebe. Každé chapadlo provede hod na útok na blízko s bonusem +9. Při zásahu působí drtivé zranění 1k6. Zasáhneš-li cíl všemi třemi chapadly, musí uspět v záchranném hodu na Odolnost se SO 15. Při neúspěchu se tvorova rychlost sníží na polovinu, má nevýhodu k záchranným hodům na Obratnost a nemůže používat reakce 1 minutu. Navíc v každém svém tahu může tvor použít buď akci, nebo bonusovou akci, ne obojí. Na konci každého svého tahu může zopakovat záchranný hod a při úspěchu pro něj účinek skončí.
</dnd-item>

<dnd-item
  title="Ifrítí drátovka"
  original="Efreeti Chain"

  rulebook="Průvodce PH"

  rarity="Legendární"

  attunement="Kýmkoliv"
  interaction="žádná int."

  purpose="Zbroje"
  item="Zbroj"

  combat-effect="+oč, Jiný efekt"
  bonus="+3"

  limit="Neomezené"
  duration="Permanentní"
  >

**Ifrítí drátovka**

_Zbroj (drátová), legendární (vyžaduje sladění)_

Když máš na sobě tuto zbroj, získáš bonus +3 k OČ, jsi imunní vůči ohnivému zranění a rozumíš a umíš mluvit prvotštinou. Navíc můžeš stát na roztavené hornině a chodit po ní, jako by šlo o pevnou zem.
</dnd-item>

<dnd-item
  title="Ifrítí láhev"
  original="Efreeti Bottle"

  rulebook="Průvodce PH"

  rarity="Velmi vzácný"

  attunement="Nevyžaduje"
  interaction="žádná int."

  purpose="Vyvolávání"
  item="Všední předmět"

  combat-effect="Nebojový"
  bonus="Žádný bonus"

  limit="Nabití bez obnovy"
  duration="Permanentní"
  >

**Ifrítí láhev**

_Divotvorný předmět, velmi vzácný_

Tato malovaná mosazná láhev váží libru. Když ji jako akci odzátkuješ, vyjde z ní oblak hustého kouře. Na konci tvého tahu kouř zmizí ve výšlehu neškodného ohně a na volném místě do 6 sáhů od tebe se objeví ifrít. Viz jeho statistiky v Bestiáři.

Když se láhev otevře poprvé, PJ si hodí dle následující tabulky a určí, co se stane.

|k%     |	    Účinek|
|-------|-------------|
|01–10  | 	Ifrít na tebe zaútočí. Po 5 kolech boje ifrít zmizí a láhev ztratí svou magii.|
|11–90  | 	Ifrít ti bude sloužit 1 hodinu, jak mu přikážeš. Poté se vrátí do láhve a zazátkuje novou zátkou. Zátka se nedá odzátkovat následujících 24 hodin. Při dvou příštích odzátkování nastane stejný účinek. Je-li láhev otevřena počtvrté, ifrít unikne a zmizí a láhev ztratí svou magii.|
|91–100 |	Ifrít pro tebe může třikrát seslat kouzlo přání. Po jedné hodině, nebo poté, co ti splní poslední přání, zmizí a láhev ztratí svou magii.|
</dnd-item>

<dnd-item
  title="Iounin kámen"
  original="Ioun Stone"

  rulebook="Průvodce PH"

  rarity="Vzácný, Velmi vzácný, Legendární"

  attunement="Kýmkoliv"
  interaction="žádná int."

  purpose="Tematické efekty"
  item="Jiný"

  combat-effect="+odolnost/imunita, +oč, Jiný efekt, Nebojový"
  bonus="+1, +2"

  limit="Neomezené, Nabití bez obnovy"
  duration="Zvláštní"
  >

**Iounin kámen**

Divotvorný předmět, různě vzácný (vyžaduje sladění)

Iounin kámen je pojmenovaný po Ioun, bohyni znalostí a proroctví, jež se vyskytuje v některých světech. Existuje mnoho typů iouniných kamenů, přičemž každý z nich se liší kombinací tvaru a barvy.

Když pomocí akce vyhodíš jeden z těchto kamenů do vzduchu, zakrouží kolem tvé hlavy ve vzdálenosti 1k3 stop a propůjčí ti užitek. Pak jiný tvor musí pomocí akce chytit nebo ulovit kámen, aby ho od tebe oddělil, buď úspěšným hodem na útok proti OČ 24, nebo úspěšným ověřením Obratnosti (Akrobacie) se SO 24. Ty můžeš pomocí akce chytnout a sbalit kámen, čímž ukončíš jeho účinek.

Kámen má OČ 24, 10 životů a je odolný vůči všem zraněním. Když obíhá kolem tvé hlavy, považuje se za předmět, který držíš.

**Hbitost (velmi vzácný).** Zatímco tato sytě červená koule obíhá kolem tvé hlavy, tvá hodnota Obratnosti se zvýší o 2, ale maximálně na 20.

**Mistrovství (legendární).** Zatímco tento bledě zelený hranol obíhá kolem tvé hlavy, tvůj zdatnostní bonus se zvýší o 1.

**Mocné pohlcení (legendární).** Zatímco tento mramorově levandulový a zelený elipsoid obíhá kolem tvé hlavy, můžeš pomocí reakce zrušit kouzlo 8. či nižší úrovně, které cílí jen na tebe a seslal ho tvor, jehož vidíš.

Jakmile kámen zruší 50 úrovní kouzel, vyhoří, stane se matně šedý a ztratí svou magii. Jsi-li zacílen kouzlem, jehož úroveň je vyšší než počet úrovní, které kameni zbývají, kámen ho nemůže zrušit.

**Ochrana (vzácný).** Zatímco tento matně růžový hranol obíhá kolem tvé hlavy, máš bonus +1 k OČ.

**Ostražitost (vzácný).** Zatímco tento tmavě modrý rovnoběžnostěn obíhá kolem tvé hlavy, nelze tě překvapit.

**Pohlcení (velmi vzácný).** Zatímco tento bledě levandulový elipsoid obíhá kolem tvé hlavy, můžeš pomocí reakce zrušit kouzlo 4. či nižší úrovně, které cílí jen na tebe a seslal ho tvor, jehož vidíš.

Jakmile kámen zruší 20 úrovní kouzel, vyhoří, stane se matně šedý a ztratí svou magii. Jsi-li zacílen kouzlem, jehož úroveň je vyšší než počet úrovní, které kameni zbývají, kámen ho nemůže zrušit.

**Regenerace (legendární).** Zatímco toto perlově bílé vřeteno obíhá kolem tvé hlavy, obnovíš si 15 životů na konci každé hodiny, pokud máš aspoň 1 život.

**Rozum (velmi vzácný).** Zatímco tato mramorově šarlatová a modrá koule obíhá kolem tvé hlavy, tvá hodnota Inteligence se zvýší o 2, ale maximálně na 20.

**Síla (velmi vzácný).** Zatímco tento bleděmodrý rovnoběžnostěn obíhá kolem tvé hlavy, tvá hodnota Síly se zvýší o 2, ale maximálně na 20.

**Vhled (velmi vzácný).** Zatímco tato zářivě modrá koule obíhá kolem tvé hlavy, tvá hodnota Moudrosti se zvýší o 2, ale maximálně na 20.

**Vůdcovství (velmi vzácný).** Zatímco tento růžový rovnoběžnostěn obíhá kolem tvé hlavy, tvá hodnota Charismatu se zvýší o 2, ale maximálně na 20.

**Výdrž (velmi vzácný).** Zatímco tato zářivě modrá koule obíhá kolem tvé hlavy, tvá hodnota Odolnosti se zvýší o 2, ale maximálně na 20.

**Výživa (vzácný).** Zatímco toto čiré vřeteno obíhá kolem tvé hlavy, nepotřebuješ jíst ani pít.

**Zásoba (vzácný).** Tento zářivě purpurový hranol ukládá do sebe kouzla k seslání a má je, dokud je nepoužiješ. Kámen umí najednou pojmout kouzla o celkové úrovni až 3. Když ho postava najde, obsahuje 1k4 − 1 úrovní uložených kouzel dle výběru PJ.

Jakýkoli tvor může seslat do kamene kouzlo 1. až 3. úrovně tak, že se ho během vyvolávání kouzla dotýká. Kouzlo nemá žádný účinek, kromě toho, že se uloží do kamene. Nemůže-li kámen kouzlo pojmout, pozice kouzla se utratí bez účinku. Úroveň pozice použitá pro seslání kouzla určuje, kolik místa kouzlo využije.

Zatímco tento kámen obíhá kolem tvé hlavy, můžeš seslat jakékoliv v něm uložené kouzlo. Kouzlo použije úroveň pozice, SO záchrany kouzla, útočnou opravu kouzla a sesílací vlastnost původního sesilatele, ale jinak se bere, jako bys kouzlo seslal ty. Kouzlo seslané z kamene v něm přestane být uložené a uvolní své místo.
</dnd-item>

<dnd-item
  title="Jeden prsten"

  rulebook="Jeskyně a draci"

  rarity="Artefakt"

  attunement="Kýmkoliv"
  interaction="Ovlivňující"

  purpose="Artefakty"
  item="Šperk"

  combat-effect="Jiný efekt"
  bonus="Žádný bonus"

  limit="Neomezené"
  duration="Permanentní"
  >

Jeden prsten je především ukázkou zpracování a jeho moc odpovídá jeho knižnímu vyobrazení – jako herní předmět jde skutečně o velmi mocný Artefakt. I když nejspíše nebudete chtít přehrávat alternativní příběh *Pána prstenů* (případně *Silmarillionu*), může Jeden prsten snadno posloužit jako základ pro mnohé jiné Artefakty, do nichž je zakleta něčí osobní moc (nebo kus duše).

</Card>
</dnd-item>

<dnd-item
  title="Jedový lektvar"
  original="Potion of Poison"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="+stav"
  bonus="Žádný bonus"

  limit="Jednorázové"
  duration="Zvláštní"
  >

**Jedový lektvar**

_Lektvar, neobvyklý_

Tento odvar vypadá, voní a chutná jako léčivý lektvar či jiný prospěšný lektvar. Ale ve skutečnosti jde o jed maskovaný iluzorní magií. Kouzlo určení odhalí jeho skutečnou povahu.

Vypiješ-li ho, utrpíš jedové zranění 3k6 a musíš uspět v záchranném hodu na Odolnost se SO 13, jinak se otrávíš. Zatímco jsi tímto způsobem otrávený, na začátku každého svého tahu utrpíš jedové zranění 3k6. Na konci každého svého tahu můžeš zopakovat záchranný hod. Při úspěšné záchraně se jedové zranění v následujících tazích sníží o 1k6. Otrava skončí, když jedové zranění klesne na 0.
</dnd-item>

<dnd-item
  title="Jedudýka"
  original="Dagger of Venom"

  rulebook="Průvodce PH"

  rarity="Vzácný"

  attunement="Nevyžaduje"
  interaction="žádná int."

  purpose="Zbraně"
  item="Zbraň"

  combat-effect="+stav"
  bonus="Žádný bonus"

  limit="Nabití s obnovou"
  duration="X minut"
  >

**Jedudýka**

_Zbraň (dýka), vzácná_

Získáš bonus +1 k hodům na útok a na zranění pomocí této magické zbraně.

Pomocí akce můžeš způsobit, že se čepel obalí hustým, černým jedem. Jed vydrží 1 minutu, nebo dokud útok pomocí této zbraně nezasáhne tvora. Tento tvor musí uspět v záchranném hodu na Odolnost se SO 15, jinak utrpí jedové zranění 2k10 a stane se otrávený na 1 minutu. Dýku nelze znovu použít tímto způsobem až do příštího úsvitu.
</dnd-item>

<dnd-item
  title="Kadidelnice ovládání vzdušných elementálů"
  original="Censer of Controlling Air Elementals"

  rulebook="Průvodce PH"

  rarity="Vzácný"

  attunement="Nevyžaduje"
  interaction="žádná int."

  purpose="Vyvolávání"
  item="Všední předmět"

  combat-effect="Jiný efekt"
  bonus="Žádný bonus"

  limit="1/denně"
  duration="1 hodina"
  >

*Divotvorný předmět, vzácný*

Když v této kadidelnici hoří kadidlo, můžeš pomocí akce vyslovit její zaklínadlo a přivolat vzdušného elementála, jako bys seslal kouzlo *vyvolej elementála*. Kadidelnici nelze znovu použít tímto způsobem až do příštího úsvitu.

Tato 6 coulů široká a stopu vysoká váza připomíná pohár s ozdobnou záklopkou. Váží libru.
</dnd-item>

<dnd-item
  title="Kámen ovládání zemních elementálů"
  original="Stone of Controlling Earth Elementals"

  rulebook="Průvodce PH"

  rarity="Vzácný"

  attunement="Nevyžaduje"
  interaction="žádná int."

  purpose="Vyvolávání"
  item="Všední předmět"

  combat-effect="Jiný efekt"
  bonus="Žádný bonus"

  limit="1/denně"
  duration="1 hodina"
  >

*Divotvorný předmět, vzácný*

Dotýká-li se kámen země, můžeš pomocí akce vyslovit jeho zaklínadlo a přivolat zemního elementála, jako bys seslal kouzlo *vyvolej elementála*. Kámen nelze znovu použít tímto způsobem až do příštího úsvitu. Kámen váží 5 liber.
</dnd-item>

<dnd-item
  title="Kámen štěstí"
  original="Luckstone"

  rulebook="Průvodce PH, Jeskyně a draci"

  rarity="Neobvyklý"

  attunement="Kýmkoliv"
  interaction="žádná int."

  purpose="Posilovače"
  item="Amulet"

  combat-effect="Jiný efekt"
  bonus="+1"

  limit="Neomezené"
  duration="Permanentní"
  >

*Divotvorný předmět, neobvyklý (vyžaduje sladění)*

Když máš na sobě tento leštěný achát, získáš bonus +1 k ověřením vlastností a záchranným hodům.
</dnd-item>

<dnd-item
  title="Kameny poselství"
  original="Sending Stones"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Konkrétní účel"
  item="Amulet"

  combat-effect="Nebojový"
  bonus="Žádný bonus"

  limit="1/denně"
  duration="Permanentní"
  >

*Divotvorný předmět, neobvyklý*

*Kameny poselství* tvoří dvojici, přičemž každý z nich je opracován tak, aby odpovídal tomu druhému, takže lze dvojici snadno rozeznat. Zatímco se dotýkáš jednoho kamene, můžeš z něj pomocí akce seslat kouzlo *poselství*. Cílem je nositel druhého kamene. Není-li nositelem druhého kamene nikdo, víš to okamžité poté, co kámen použiješ a kouzlo se nevyvolá.

Jakmile se skrz kameny sešle *poselství*, nelze je použít znovu až do příštího úsvitu. Je-li jeden z dvojice kamenů zničen, ten druhý se stane nemagický.
</dnd-item>

<dnd-item
  title="Karty mnoha věcí"
  original="Deck of Many Things"

  rulebook="Průvodce PH"

  rarity="Legendární"

  attunement="Nevyžaduje"
  interaction="žádná int."

  purpose="Tematické efekty"
  item="Všední předmět"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

Dvě karty z *karet mnoha věcí* mohou postavě vysloužit nepřátelství jiné bytosti. U karty Oheň je nepřátelství zjevné. Postava by měla zakusit ďáblovu zlomyslnou snahu při několika příležitostech. Vyhledání běsa by nemělo být snadné a dobrodruh by se měl několikrát utkat s ďáblovými spojenci a stoupenci, než se bude moci postavit samotnému ďáblovi.

V případě karty Tulák je nepřátelství tajné a mělo by přijít od někoho, kdo je považován za přítele či spojence. Jako Pán jeskyně bys měl nechat dobrodruha pouze hádat, kdo se nejspíš stal zrádcem, a vyčkat na dramaticky vhodný okamžik, kdy odhalíš toto nepřátelství.

</Card>
</dnd-item>

<dnd-item
  title="Kasův meč"
  original="Sword of Kas"

  rulebook="Průvodce PH"

  rarity="Artefakt"

  attunement="Kýmkoliv"
  interaction="Vnímající"

  purpose="Artefakty"
  item="Zbraň"

  combat-effect="+útok, +zásah, Jiný efekt"
  bonus="+3"

  limit="Neomezené"
  duration="Permanentní"
  >

*Divotvorný předmět, artefakt (vyžaduje sladění)*

Když kostěj Vekna nabyl svou moc, ustanovil zlého a bezcitného velitele, Kasa Krvorukého, aby pracoval jako jeho osobní strážce a pobočník. Tento mrzký padouch sloužil jako poradce, vojvoda a vrah. Svými úspěchy si vysloužil Veknův obdiv a odměnu: meč s temným původem, tak jako jeho nový nositel.

Dlouhou dobu Kas věrně sloužil kostějovi, ale jak vzrůstala Kasova moc, vrůstalo i jeho sebevědomí. Jeho meč ho podněcoval, aby vytlačil Veknu a mohli tak společně vládnout kostějově říši namísto Vekny. Legenda praví, že Vekna byl zničen Kasovou rukou, ale i Vekna způsobil záhubu svému povstaleckému veliteli a zbyl jen *Kasův meč*. Čímž se svět stal lepším.

*Kasův meč* je magický, vnímající dlouhý meč, který poskytuje bonus +3 k hodům na útok a na zranění pomocí něj. Způsobuje kritický zásah při hodu 19 či 20 a dodatečné sečné zranění 2k10 nemrtvým.

Pokud se meč nevykoupe v krvi do 1 minuty od vytasení z pochvy, jeho nositel si musí hodit záchranný hod na Charisma se SO 15. Když uspěje, utrpí psychické zranění 3k6. Když nositel neuspěje, meč ho ovládne, jako by na něj použil kouzlo *podrob nestvůru*, a požaduje, aby byl vykoupán v krvi. Účinek kouzla skončí, když se požadavek meče splní.

***Náhodné vlastnosti.*** *Kasův meč* má následující náhodě určené vlastnosti:

 * 1 vedlejší prospěšnou vlastnost
 * 1 hlavní prospěšnou vlastnost
 * 1 vedlejší škodlivou vlastnost
 * 1 hlavní škodlivou vlastnost

***Kasova duše.*** Když máš meč u sebe, na začátku každého boje si přičteš k10 k iniciativě. Mimo to, když pomocí akce zaútočíš tímto mečem, můžeš přesunout část nebo celý jeho útočný bonus raději do svého Obranného čísla. Upravené bonusy zůstanou platné do začátku tvého příštího tahu.

***Kouzla.*** Když máš meč u sebe, můžeš z něj jako akci seslat jedno z následujících kouzel (SO záchrany 18): *božské slovo*, *prst smrti* nebo *svolej blesky*. Jakmile použiješ zbraň k seslání kouzla, nelze dané kouzlo seslat znovu až do příštího úsvitu.

***Vědomí.*** *Kasův meč* je vnímající, chaoticky zlá zbraň s Inteligencí 15, Moudrostí 13 a Charismatem 16. Slyší a vidí ve tmě do vzdálenosti 24 sáhů.

Zbraň telepaticky komunikuje se svým nositelem a umí mluvit, číst a rozumí obecné řeči.

***Osobnost.*** Účelem meče je přivodit zkázu Veknovi. Zabíjení Veknových uctívačů, ničení kostějových prací a maření jeho machinací, to všechno pomáhá naplňovat tento cíl.

*Kasův meč* také usiluje o zničení toho, kdo je zkažený *Okem a Rukou Vekny*. Posedlost meče těmito artefakty se nakonec stane přítěží pro jeho nositele.

***Zničení meče.*** Tvor sladěný s *Okem Vekny* i *Rukou Vekny* současně může použít vlastnost *přání* těchto sdružených artefaktů a zničit tak *Kasův meč*. Tvor musí seslat kouzlo *přání* a hodit si na ověření Charismatu v konfliktu proti ověření Charismatu meče. Meč musí být do 6 sáhů od tvora, jinak kouzlo selže. Pokud meč konflikt vyhraje, nic se nestane a kouzlo *přání* se promarní. Pokud meč konflikt prohraje, je zničen.
</dnd-item>

<dnd-item
  title="Keoghtomovo mazání"
  original="Keoghtom's Ointment"

  rulebook="Průvodce PH, Jeskyně a draci"

  rarity="Neobvyklý"

  attunement="Nevyžaduje"
  interaction="žádná int."

  purpose="Léčící"
  item="Lektvar"

  combat-effect="Jiný efekt"
  bonus="Žádný bonus"

  limit="Nabití bez obnovy"
  duration="Ihned"
  >

*Divotvorný předmět, neobvyklý*

Tato sklenice s průměrem 3 couly obsahuje 1k4 + 1 dávek husté směsi, která lehce voní po aloe. Sklenice a její obsah váží půl libry.

Jako akci se dá jedna dávka mazání spolknout nebo natřít na pokožku. Tvor, který ji obdrží, si obnoví 2k8 + 2 životů, přestane být otrávený a vyléčí se z jakékoli nemoci.
</dnd-item>

<dnd-item
  title="Klobouk havěti"
  original="Hat of Wermin"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Vyvolávání"
  item="Oblečení"

  combat-effect="Nebojový"
  bonus="Žádný bonus"

  limit="Nabití s obnovou"
  duration="Permanentní"
  >

**Klobouk havěti**

__Divotvorný předmět, běžný_

Tento klobouk má 3 dávky. Když ho držíš, můžeš v rámci akce utratit jednu dávku, vyslovit zaklínadlo a přivolat tak podle svého přání netopýra, žábu nebo krysu. Přivolaný tvor se magicky vynoří z klobouku a hledí dostat se od tebe tak rychle, jak to jen jde. Tvor není ani přátelský, ani nepřátelský, ale chová se jako normální zvíře. Za jednu hodinu, nebo pokud mu životy klesnou na 0, zmizí. Klobouk si za úsvitu obnoví všechny spotřebované dávky.
</dnd-item>

<dnd-item
  title="Klobouk přestrojení"
  original="Hat of Disguise"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Kouzlící"
  item="Oblečení"

  combat-effect="Nebojový"
  bonus="Žádný bonus"

  limit="Neomezené"
  duration="1 hodina"
  >

*Divotvorný předmět, neobvyklý (vyžaduje sladění)*

Když máš na sobě tento klobouk, můžeš z něj pomocí akce libovolně seslat kouzlo *přestrojení*. Kouzlo skončí, když si klobouk sundáš.
</dnd-item>

<dnd-item
  title="Kniha mrtvých"

  rulebook="Jeskyně a draci"

  rarity="Artefakt"

  attunement="Kýmkoliv"
  interaction="žádná int."

  purpose="Artefakty"
  item="Kniha"

  combat-effect="Jiný efekt"
  bonus="Žádný bonus"

  limit="Neomezené"
  duration="Permanentní"
  >

Kniha mrtvých obsahuje všechna nebojová kouzla Školy nekromancie. Všimni si, že jediná skutečně silná schopnost Knihy mrtvých na úrovni jednotlivce je schopnost neomezeného Sesílání Znovuzrození. Zvedání Nemrtvých nebo přebírání kontroly nad nimi ti může poskytnout armádu, což může mít určitě zajímavé dopady v příběhu (popř. v Bitvě), ale není to něco, co by ti příliš pomohlo v bojovém střetnutí na úrovni družiny Hráčských postav, a Rituální (tedy desetiminutové) Sesílání Přesunu Sférami je zajímavá herní možnost, ale ne únik z boje.

Kniha mrtvých skutečně umožní vracet zpět do světa mrtvé po desítkách. Takové jednání by ale zajímavě narušilo běžný řád světa – Klerici a kněží Dobrých bohů a bohů smrti stejně jako mnozí Druidi by k tomu určitě chtěli říct svoje, stejně jako zástupy těch, kteří by chtěli někoho oživit, případně těch, kteří by chtěli, aby někdo oživen rozhodně nebyl, a o mocnostech, které budou toužit získat Knihu pro sebe, ani nemluvě.

</Card>
</dnd-item>

<dnd-item
  title="Kniha odporné temnoty"
  original="Book of Vile Darkness"

  rulebook="Průvodce PH"

  rarity="Artefakt"

  attunement="Kýmkoliv"
  interaction="žádná int."

  purpose="Artefakty"
  item="Kniha"

  combat-effect="Jiný efekt"
  bonus="Žádný bonus"

  limit="Neomezené"
  duration="Permanentní"
  >

Kdykoliv se s *Knihou odporné temnoty* sladí tvor, který není zlý, musí si hodit záchranný hod na Charisma se SO 17. Když tvor neuspěje, změní se jeho přesvědčení na neutrálně zlé.

*Kniha odporné temnoty* s tebou setrvá jen do té doby, dokud se snažíš konat ve světě zlo. Pokud nevykonáš aspoň jeden zlý skutek v rozpětí 10 dní, nebo pokud dobrovolně vykonáš dobrý skutek, kniha zmizí. Pokud zemřeš, zatímco jsi s knihou sladěný, na tvou duši uplatní nárok bytost velkého zla. Dokud zůstáváš uvězněn, nelze tě obživnout žádnými prostředky.

***Náhodné vlastnosti.*** *Kniha odporné temnoty* má následující náhodě určené vlastnosti:

 * 3 vedlejší prospěšné vlastnosti
 * 1 hlavní prospěšnou vlastnost
 * 3 vedlejší škodlivé vlastnosti
 * 2 hlavní škodlivé vlastnosti

***Zvýšení Moudrosti.*** Poté, co strávíš požadované množství času čtením a studiem knihy, jedna tvá hodnota vlastnosti dle tvé volby se zvýší o 2, ale maximálně na 24. Jiná tvá hodnota vlastnosti dle tvé volby se sníží o 2, ale maximálně na 3. Kniha nedokáže upravit tvé hodnoty vlastností opakovaně.

***Znamení temnoty.*** Když strávíš požadované množství času čtením a studiem knihy, získáš fyzické znetvoření jako šeredné znamení tvé oddanosti odporné temnotě. Na tvé tváři se může objevit zlá runa, tvé oči se mohou stát leskle černé, nebo z tvého čela mohou vyrůst rohy. Nebo se můžeš stát scvrklým a šeredným, ztratit všechny své rysy obličeje, získat rozeklaný jazyk, nebo nějaký jiný rys dle úvahy PJ. Znamení temnoty ti dává výhodu k ověřením Charismatu (Přesvědčování) pro interakci se zlými tvory a ověřením Charismatu (Zastrašování) pro interakci s nezlými tvory.

***Ovládání zla.*** Když jsi sladěný s knihou a držíš ji, můžeš pomocí akce seslat kouzlo *podrob nestvůru* na zlý cíl (SO záchrany 18). Tuto vlastnost nelze použít znovu až do příštího úsvitu.

***Temná znalost.*** Kdykoliv si házíš na ověření Inteligence, jestli si nevybavíš informaci o nějakém aspektu zla, například znalost o démonech, můžeš nahlédnout do *Knihy odporné temnoty.* Když to uděláš, zdvojnásob svůj zdatnostní bonus pro toto ověření.

***Temná řeč.*** Když držíš *Knihu odborné temnoty* a jsi s ní sladěný, můžeš jako akci recitovat slova z jejích stránek v odporném jazyce známém jako Temná řeč. Pokaždé, když to uděláš, utrpíš psychické zranění 1k12 a každý nezlý tvor do 3 sáhů od tebe utrpí psychické zranění 3k6.

***Zničení knihy.*** Z *Knihy odborné temnoty* lze vytrhávat listy, ale zlé znalosti obsažené na těchto stranách si nakonec najdou způsob, jak se dostat zpět do knihy, obvykle když do rukověti přidává stránky nový autor.

Pokud solár roztrhne knihu vedví, kniha se zničí na 1k% let, načež se objeví opravená v nějakém temném koutu mnohovesmíru.

Tvor, který je sladěný s knihou sto let, může odkrýt formuli skrytou v původním textu, která, když se přeloží do nebesštiny a vyřkne nahlas, zničí mluvčího i knihu v oslepujícím záblesku světla. Ale dokud v mnohovesmíru existuje zlo, kniha se znovu objeví za 1k10 × 100 let.

Pokud se v mnohovesmíru vymýtí všechno zlo, kniha se promění v prach a je navždy zničena.
</dnd-item>

<dnd-item
  title="Kniha vznešených skutků"
  original="Book of Exalted Deeds"

  rulebook="Průvodce PH"

  rarity="Artefakt"

  attunement="Přesvědčení"
  interaction="žádná int."

  purpose="Artefakty"
  item="Kniha"

  combat-effect="Jiný efekt"
  bonus="Nevýhoda"

  limit="Neomezené"
  duration="Permanentní"
  >

*Divotvorný předmět, artefakt (vyžaduje sladění s tvorem s dobrým přesvědčením)*

*Kniha vznešených skutků*, konečné pojednání o všem, co je v mnohovesmíru dobré, má význačné postavení v mnoha náboženstvích. Nejde o posvátnou knihu konkrétní víry, ale nejrůznější autoři zaplnili její stránky svými vlastními vizemi skutečných ctností, jako návod, jak porazit zlo.

*Kniha vznešených skutků* zřídkakdy setrvává na jednom místě. Hned, jak je přečtena, zmizí do nějakého jiného koutu mnohovesmíru, kde její mravní pokyny mohou přinést světlo do potemnělého světa. I když už byly učiněny pokusy o okopírování tohoto díla, nepodařilo se jim zachytit její magickou povahu ani zprostředkovat užitky, které dává cílevědomým osobám čistého srdce.

Obsah knihy uchovává v bezpečí těžká spona, vytepaná do podoby andělských křídel. Pouze tvor s dobrým přesvědčením, jenž je s knihou sladěný, může odepnout sponu, která drží knihu zavřenou. Jakmile se kniha otevře, sladěný tvor musí strávit 80 hodin čtením a studiem knihy, aby pronikl do jejího obsahu a získal její užitky. Ostatní tvorové, kteří si pročítají stránky otevřené knihy, mohou číst text, ale nepochopí hlubší význam a nesklidí užitky. Zlý tvor, který se pokusí číst z knihy, utrpí zářivé zranění 24k6. Toto zranění ignoruje odolání a imunitu a nedá se snížit, ani se mu nedá vyhnout žádnými prostředky. Tvor, kterému se tímto zraněním sníží životy na 0, zmizí v oslnivém záblesku světla a je zničen a zanechá po sobě svůj majetek.

Užitky dané *Knihou vznešených skutků* trvají jen do té doby, dokud se snažíš dělat dobro. Pokud nevykonáš aspoň jeden laskavý či velkorysý skutek v rozpětí 10 dní, nebo pokud dobrovolně vykonáš zlý skutek, ztratíš všechny užitky, které ti kniha poskytla.

***Náhodné vlastnosti.*** *Kniha vznešených skutků* má následující náhodě určené vlastnosti:

 * 2 vedlejší prospěšné vlastnosti
 * 2 hlavní prospěšné vlastnosti

***Zvýšení Moudrosti.*** Poté, co strávíš požadované množství času čtením a studiem knihy, tvá hodnota Moudrosti se zvýší o 2, ale maximálně na 24. Tento užitek nemůžeš získat z knihy víc než jednou.

***Osvícená magie.*** Jakmile si knihu přečteš a prostuduješ, každá pozice kouzel, kterou utratíš na seslání klerického či paladinského kouzla, se počítá jako pozice kouzla s o jedna vyšší úrovní.

***Svatozář.*** Jakmile si knihu přečteš a prostuduješ, získáš ochrannou svatozář. Tato svatozář osvítí jasným světlem okruh o poloměru 2 sáhy a slabým světlem další 2 sáhy. Svatozář můžeš zrušit nebo zjevit jako bonusovou akci. Když ji máš, dává ti výhodu k ověřením Charismatu (Přesvědčování) pro interakci s dobrými tvory a ověřením Charismatu (Zastrašování) pro interakci se zlými tvory. Navíc běsi a nemrtví v jasném světle svatozáře mají nevýhodu k hodům na útok proti tobě.

***Zničení knihy.*** Říká se, že *Knihu vznešených skutků* nelze zničit, dokud v mnohovesmíru existuje dobro. Ale potopení knihy v řece Styx odstraní z jejích stránek všechno písmo a obrázky a učiní knihu bezmocnou na 1k% let.
</dnd-item>

<dnd-item
  title="Korálek síly"
  original="Korálek síly"

  rulebook="Průvodce PH"

  rarity="Vzácný"

  attunement="Nevyžaduje"
  interaction="žádná int."

  purpose="Tematické efekty"
  item="Všední předmět"

  combat-effect="Jiný efekt"
  bonus="Žádný bonus"

  limit="Jednorázové"
  duration="Permanentní"
  >

*Divotvorný předmět, vzácný*

Tato malá černá kulička má coul v průměru a váží unci. Obvykle se vyskytuje pohromadě 1k4 + 4 *korálků síly*.

Pomocí akce můžeš vrhnout korálek až 12 sáhů daleko. Korálek při dopadu vybuchne a zničí se. Každý tvor do 2 sáhů od místa dopadu musí uspět v záchranném hodu na Obratnost se SO 15, jinak utrpí silové zranění 5k4. Koule průhledné síly pak uzavře oblast na 1 minutu. Každý tvor, který neuspěje v záchraně a je zcela v oblasti, je polapený uvnitř této koule. Tvorové, kteří v záchraně uspějí, nebo jsou v oblasti jen zčásti, jsou vytlačení od středu koule až zcela mimo ní. Stěnou koule projde jen dýchatelný vzduch. Žádný útok ani jiný účinek.

Uzavřený tvor může použít svou akci k tlační na stěnu koule a pohybovat jí až poloviční rychlostí své chůze. Kouli lze zvednout a kvůli její magii váží jen libru, bez ohledu na váhu tvora uvnitř.
</dnd-item>

<dnd-item
  title="Korbel střízlivosti"
  original="Tankard of Sobriety"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní účel"
  item="Všední předmět"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Korbel střízlivosti**

_Divotvorný předmět, běžný_

Tento korbel má na sobě zobrazenou přísně se tvářící tvář. Můžeš z ní pít pivo, víno nebo jakýkoliv jiný nemagický alkoholický nápoj, aniž by ses opil. Nádoba nemá žádný účinek na magické tekutiny nebo škodlivé látky, jako jsou například jedy.
</dnd-item>

<dnd-item
  title="Kostka síly"
  original="Cube of Force"

  rulebook="Průvodce PH"

  rarity="Vzácný"

  attunement="Kýmkoliv"
  interaction="žádná int."

  purpose="Konkrétní účel"
  item="Jiný"

  combat-effect="Jiný efekt"
  bonus="Žádný bonus"

  limit="Nabití s obnovou"
  duration="Permanentní"
  >

*Divotvorný předmět, vzácný (vyžaduje sladění)*

Tato kostka je velká asi coul. Každá strana má výraznou značku, která se dá stisknout. Kostka začíná s 36 dávkami a každý den za úsvitu si obnoví 1k20 spotřebovaných dávek.

Pomocí akce můžeš stisknout jednu ze stran kostky a spotřebovat počet dávek dle zvolené strany, jak ukazuje Tabulka stran kostky síly. Každá strana má jiný účinek. Nemá-li kostka dostatek zbývajících dávek, nic se nestane. V opačném případě se objeví bariéra neviditelné síly a vytvoří krychli o straně 3 sáhy. Bariéra má střed v tobě, pohybuje se spolu s tebou a vydrží 1 minutu, nebo dokud nepoužiješ akci k zmáčknutí šesté strany kostky, či dokud kostce nedojdou dávky. Účinek bariéry můžeš změnit stisknutím jiné strany kostky a spotřebováním požadovaného množství dávek, čímž resetuješ trvání.

Pokud kvůli tvému pohybu se bariéra dostane do kontaktu s pevným objektem, který kostkou neprojde, nemůžeš se už k objektu víc přiblížit, dokud bariéra trvá.

**Tabulka stran kostky síly**

| Strana | Dávky | Účinek |
| --- | --- | --- |
| 1 | 1 | Bariérou neprojdou plyny, vítr ani mlha. |
| 2 | 2 | Bariérou neprojde neživá hmota. Zdi, podlahy a stropy mohou projít dle tvého uvážení. |
| 3 | 3 | Bariérou neprojde živá hmota. |
| 4 | 4 | Bariérou neprojdou účinky kouzel. |
| 5 | 5 | Bariérou nic neprojde. Zdi, podlahy a stropy mohou projít dle tvého uvážení. |
| 6 | 0 | Bariéra se deaktivuje. |

Kostka ztratí dávky, když je bariéra zacílena jistými kouzly, nebo přijde do kontaktu s určitým kouzlem či účinky kouzelných předmětů, jak udává tabulka níže.

| Kouzlo či předmět | Ztracené dávky |
| --- | --- |
| *Ohlušující roh* | 1k10 |
| *Ohnivá zeď* | 1k4 |
| *Projdi zdí* | 1k6 |
| *Rozklad* | 1k12 |
| *Spektrální sprška* | 1k20 |
</dnd-item>

<dnd-item
  title="Koule anihilace"
  original="Sphere of Annihilation"

  rulebook="Průvodce PH"

  rarity="Legendární"

  attunement="Nevyžaduje"
  interaction="žádná int."

  purpose="Konkrétní účel"
  item="Jiný"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, legendární*

Tato černá koule o průměru 2 stopy je dírou v mnohovesmíru, která pluje prostorem a je stabilizovaná magickým polem kolem ní.

Koule vymaže všechnu hmotu, kterou projde, a všechnu hmotu, která projde jí. Výjimkou jsou artefakty. Pokud artefakt není citlivý na poškození z *koule anihilace*, projde koulí bez poškození. Cokoliv jiného se dotkne koule, ale není zcela pohlceno a vymazáno, utrpí silové zranění 4k10.

Koule se nepohybuje, dokud ji někdo neovládá. Jsi-li do 12 sáhů od neovládané koule, můžeš si pomocí akce hodit na ověření Inteligence (Mystiky) se SO 25. Při úspěchu koule levituje jedním směrem dle tvé volby, až počet sáhů rovných tvé opravě Inteligence (ale minimálně 1 sáh). Při neúspěchu se koule pohne 2 sáhy k tobě. Tvor, do jehož prostoru koule vstoupí, musí uspět v záchranném hodu na Obratnost se SO 13, jinak se ho koule dotkne a on utrpí silové zranění 4k10.

Pokusíš-li se ovládnout kouli, která je pod kontrolou jiného tvora, hodíš si na ověření Inteligence (Mystiky) v konfliktu proti ověření Inteligence (Mystiky) onoho tvora. Vítěz konfliktu získá kontrolu nad koulí a může s ní levitovat jako normálně.

Přijde-li koule do styku se sférickým portálem, například tím vytvořeným pomocí kouzla *brána*, nebo s mimodimenzionálním prostorem, například tím, co je v *přenosném otvoru*, PJ náhodně určí, co se stane, pomocí následující tabulky.

| k% | Výsledek |
| --- | --- |
| 01–50 | Koule se zničí. |
| 51–85 | Koule projde skrz portál nebo do mimodimenzionálního prostoru. |
| 86–100 | Prostorová trhlina pošle každého tvora a předmět do 24 sáhů od koule, včetně koule, do náhodné sféry existence. |
</dnd-item>

<dnd-item
  title="Koule času"
  original="Orb of Time"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní účel"
  item="Jiný"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Koule času**

_Divotvorný předmět, běžný_

Pokud máš tento předmět u sebe, můžeš jako akci zjistit, jestli je venku ráno, odpoledne, večer nebo noc. Tato vlastnost funguje pouze v Materiální sféře.
</dnd-item>

<dnd-item
  title="Kouzelnický klobouk"
  original="Hat of Wizardry"

  rulebook="Xanatharův průvodce vším"

  rarity="Běžný"

  attunement="Kouzelníkem"
  interaction="žádná int."

  purpose="Sesílání"
  item="Oblečení"

  combat-effect="Jiný efekt"
  bonus="Žádný bonus"

  limit="Neomezené"
  duration="Permanentní"
  >

**Kouzelnický klobouk**

_Divotvorný předmět, běžný (vyžaduje sladění s kouzelníkem)_

Tento starobylý klobouk kuželovitého tvaru je zdoben zlatými půlměsíci a hvězdami. Během jeho nošení získáváš následující prospěchy:

* Můžeš ho použít jako sesílací ohniskový předmět pro svá kouzelnická kouzla.

* Můžeš zkusit seslat trik, který neznáš. Trik musí patřit mezi kouzelnická kouzla a pro jeho úspěšné seslání musíš uspět v ověření Inteligence (Mystika) se SO 10. Při neúspěchu seslání triku selže a akce přijde vniveč. V obou případech můžeš tuto vlastnost znovu použít až po důkladném odpočinku.
</dnd-item>

<dnd-item
  title="Kouzelný svitek"
  original="Spell Scroll"

  rulebook="Průvodce PH, Jeskyně a draci"

  rarity="Běžný, Neobvyklý, Vzácný, Velmi vzácný, Legendární"

  attunement="Nevyžaduje"
  interaction="žádná int."

  purpose="Kouzlící"
  item="Svitek"

  combat-effect="Nebojový"
  bonus="Žádný bonus"

  limit="Jednorázové"
  duration="Permanentní"
  >

*Svitek, různé*

*Kouzelný svitek* nese slova jednoho kouzla zapsaného mystickou šifrou. Je-li kouzlo na seznamu kouzel tvého povolání, můžeš svitek přečíst a seslat jeho kouzlo, aniž bys musel poskytnout jakékoli surovinové složky kouzla. V opačném případě je svitek nesrozumitelný. Seslání kouzla přečtením svitku vyžaduje akci. Jakmile se kouzlo sešle, slova na svitku vyblednou a svitek se rozpadne na prach. Je-li sesílání kouzla přerušeno, svitek se neztratí.

Je-li kouzlo na seznamu kouzel tvého povolání, ale má vyšší úroveň, než můžeš normálně seslat, musíš si hodit na ověření tvé sesílací vlastnosti, zdali kouzlo úspěšně sešleš. SO je roven 10 + úroveň kouzla. Když v ověření neuspěješ, kouzlo bez dalšího účinku zmizí ze svitku. Když kouzlo sešleš, slova na svitku vyblednou a svitek se rozpadne na prach.

Úroveň kouzla na svitku určuje SO záchranného hodu kouzla a útočný bonus, stejně jako vzácnost svitku, jak je uvedeno v Tabulce kouzelných svitků.

**Tabulka kouzelných svitků**

| Úroveň kouzla | Vzácnost | SO záchrany | Útočný bonus |
| --- | --- | --- | --- |
| Trik | Běžná | 13 | +5 |
| 1. | Běžná | 13 | +5 |
| 2. | Neobvyklá | 13 | +5 |
| 3. | Neobvyklá | 15 | +7 |
| 4. | Vzácná | 15 | +7 |
| 5. | Vzácná | 17 | +9 |
| 6. | Velmi vzácná | 17 | +9 |
| 7. | Velmi vzácná | 18 | +10 |
| 8. | Velmi vzácná | 18 | +10 |
| 9. | Legendární | 19 | +11 |

Kouzelnické kouzlo na *kouzelném svitku* se dá opsat stejným způsobem, jako kouzla v knihách kouzel. Když si pisatel opisuje kouzlo z *kouzelného svitku*, musí uspět v ověření Inteligence (Mystiky) se SO rovným 10 + úroveň kouzla. Pokud v ověření uspěje, kouzlo opíše úspěšně. Ať uspěje či ne, *kouzelný svitek* se zničí.
</dnd-item>

<dnd-item
  title="Krutá zbraň"
  original="Vicious Weapon"

  rulebook="Průvodce PH"

  rarity="Vzácný"

  attunement="Nevyžaduje"
  interaction="žádná int."

  purpose="Zbraně"
  item="Zbraň"

  combat-effect="+zásah"
  bonus="Žádný bonus"

  limit="Neomezené"
  duration="Permanentní"
  >

*Zbraň (jakákoli), vzácná*

Když ti padne při hodu na útok s touto magickou zbraní 20, cíl utrpí dodatečné zranění typu zbraně 7.
</dnd-item>

<dnd-item
  title="Krychlová brána"
  original="Cubic Gate"

  rulebook="Průvodce PH, Jeskyně a draci"

  rarity="Legendární"

  attunement="Nevyžaduje"
  interaction="žádná int."

  purpose="Cestování"
  item="Jiný"

  combat-effect="Nebojový"
  bonus="Žádný bonus"

  limit="Nabití s obnovou"
  duration="Permanentní"
  >

*Divotvorný předmět, legendární*

Tato kostka je velká asi 3 couly a vyzařuje hmatatelnou magickou energii. Každá z šesti stran kostky se váže k jiné sféře existence, z nichž jedna je Materiální sféra. Ostatní strany jsou spojené se sférami, které určí PJ.

Jako akci můžeš stisknout jednu stranu kostky a seslat tak pomocí ní *bránu* a otevřít portál do sféry, která se váže k dané straně. Nebo, pokud pomocí akce stiskneš jednu stranu dvakrát, můžeš kostkou seslat kouzlo *přesun sférami* (SO záchrany 17) a transportovat cíle do sféry, která se váže k dané straně.

Kostka má 3 dávky. Každé použití kostky spotřebuje 1 dávku. Každý den za úsvitu si kostka obnoví 1k3 spotřebovaných dávek.
</dnd-item>

<dnd-item
  title="Křídla létání"
  original="Wings of Flying"

  rulebook="Průvodce PH"

  rarity="Vzácný"

  attunement="Kýmkoliv"
  interaction="žádná int."

  purpose="Cestování"
  item="Oblečení"

  combat-effect="Nebojový"
  bonus="Žádný bonus"

  limit="Nabití s obnovou"
  duration="1 hodina"
  >

*Divotvorný předmět, vzácný (vyžaduje sladění)*

Když máš oblečený tento plášť, můžeš pomocí akce vyslovit jeho zaklínadlo. To promění plášť ve dvojici netopýřích nebo ptačích křídel na tvých zádech na 1 hodinu, nebo dokud nezopakuješ zaklínadlo jako akci. Křídla ti dávají rychlost létání 12 sáhů. Když zmizí, můžeš je použít znovu až za 1k12 hodin.
</dnd-item>

<dnd-item
  title="Křišťálová koule"
  original="Crystal Ball"

  rulebook="Průvodce PH"

  rarity="Velmi vzácný, Legendární"

  attunement="Kýmkoliv"
  interaction="žádná int."

  purpose="Kouzlící"
  item="Jiný"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, velmi vzácný nebo legendární (vyžaduje sladění)*

Typická *křišťálová koule* je velmi vzácný předmět, který má v průměru kolem 6 coulů. Když se jí dotýkáš, můžeš jí seslat kouzlo *sledování* (SO záchrany 17).

Následující varianty *křišťálové koule* jsou legendární předměty, které mají další vlastnosti.

***Křišťálová koule čtení myšlenek.*** Můžeš použít svou akci k seslání kouzla *odhal myšlenky*, přičemž zacílíš tvory, které vidíš do 6 sáhů od senzoru kouzla. Na toto kouzlo *odhal myšlenky* se nemusíš soustředit, abys ho udržel po dobu trvání, ale skončí, pokud skončí *sledování*.

***Křišťálová koule pravdivého vidění.*** Zatímco sleduješ skrz *křišťálovou kouli*, máš pravdivé vidění v okruhu 24 sáhů kolem senzoru kouzla.

***Křišťálová koule telepatie.*** Zatímco sleduješ skrz *křišťálovou kouli*, můžeš telepaticky komunikovat s tvory, které vidíš do 6 sáhů od senzoru kouzla. Můžeš také použít akci k seslání kouzla *sugesce* (SO záchrany 17) skrz senzor na jednoho z těchto tvorů. Na tuto *sugesci* se nemusíš soustředit, abys ji udržel po dobu trvání, ale skončí, pokud skončí *sledování*. Jakmile použiješ schopnost *sugesce* této *křišťálové koule*, nelze tuto její schopnost použít znovu až do příštího úsvitu.
</dnd-item>

<dnd-item
  title="Květináč probuzení"
  original="Pot of Awakening"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Vyvolávání"
  item="Všední předmět"

  combat-effect="Nebojový"
  bonus="Žádný bonus"

  limit="Jednorázové"
  duration="Permanentní"
  >

**Květináč probuzení**

_Divotvorný předmět, běžný_

Pokud do tohoto desetikilového hliněného hrnce zasadíš obyčejný keř a necháš ho po dobu 30 dní růst, keř se po uplynutí této doby magicky promění v **probuzený keř** (statistiky najdeš v *Bestiáři*). Po probuzení jeho kořeny prolomí květináč a zničí ho.

Probuzený keř je vůči tobě přátelský a dokud mu nedáš nějaký příkaz, nedělá nic.
</dnd-item>

<dnd-item
  title="Květinová hůl"
  original="Staff of Flowers"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Vyvolávání"
  item="Berla"

  combat-effect="Nebojový"
  bonus="Žádný bonus"

  limit="Nabití s obnovou"
  duration="Permanentní"
  >

**Květinová hůl**

_Hůl, běžná_

Tato dřevěná hůl má 10 dávek. Když ji držíš v ruce, můžeš v rámci akce spotřebovat 1 dávku a nechat z kousku země v okruhu 1 sáhu nebo ze samotné hole vyrůst květinu. Pokud při sesílání neurčíš její druh, bude to jemně vonící kopretina. Květina je nemagická, neškodná a roste a usychá stejně, jako každá obyčejná kytka.

Hůl si každý den za úsvitu obnoví 1k6 + 4 spotřebovaných dávek. Pokud utratíš poslední dávku, hoď k20, a když ti padne 1, změní se hůl v okvětní lístky a je navždy ztracena.
</dnd-item>

<dnd-item
  title="Kwališův aparát"
  original="Apparatus of Kwalish"

  rulebook="Průvodce PH"

  rarity="Legendární"

  attunement="Nevyžaduje"
  interaction="žádná int."

  purpose="Tematické efekty"
  item="Jiný"

  combat-effect="Jiný efekt"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, legendární*

Tento předmět na první pohled vypadá jako Velký zavřený železný sud vážící 500 liber. Sud má skrytou západku, která se dá najít úspěšným ověřením Inteligence (Pátrání) se SO 20. Uvolnění západky odemkne poklop na jedné straně sudu, který umožňuje dvěma Středním či menším tvorům vlézt dovnitř. Na protějším konci je řada deseti pák, každá z nich je v neutrální pozici a dá se s ní pohnout nahoru či dolů. Když se použijí jisté páky, aparát přemění svůj vzhled tak, že připomíná obřího humra.

**Obranné číslo:** 20

**Životy:** 200

**Rychlost:** 6 sáhů, plavání 6 sáhů (nebo oboje 0, pokud se nevysunou nohy a ocas)

**Imunity vůči zraněním:** jedové, psychické

Aby se dal aparát použít jako vozidlo, vyžaduje jednoho pilota. Když je poklop aparátu zavřený, kabina je vzduchotěsná a vodotěsná. Pojme dostatek vzduchu pro 10 hodin dýchání, děleno počtem dýchajících tvorů uvnitř.

Aparát plave na vodě. Může se také ponořit do hloubky až 180 sáhů. Níže vozidlo utrpí drtivé poškození 2k6 za minutu kvůli tlaku.

Tvor v kabině může použít akci k pohnutí až dvěma pákami aparátu nahoru či dolů. Po každém použití se páka vrátí do neutrální pozice. Každá páka, zleva doprava, funguje, jak udává Tabulka pák Kwališova aparátu.

**Tabulka pák Kwališova aparátu**

| Páka | Nahoru | Dolů |
| --- | --- | --- |
| 1 | Vysunou se nohy a ocas, což umožní aparátu chodit a plavat. | Nohy a ocas se zasunou, rychlost aparátu se sníží na 0 a aparát nebude moci mít prospěch z bonusů k rychlosti. |
| 2 | Otevře se okenice předního okna. | Zavře se okenice předního okna. |
| 3 | Otevřou se okenice postranních oken (na každé straně 2) | Zavřou se okenice postranních oken (na každé straně 2) |
| 4 | Z předních boků aparátu se vysunou dvě chapadla. | Zasunou se chapadla. |
| 5 | Každé vysunuté chapadlo zaútočí následujícím útokem na blízko zbraní: +8 k zásahu, dosah 1 sáh, jeden cíl. *Zásah:* Drtivé zranění 7 (2k6). | Každé vysunuté chapadlo zaútočí následujícím útokem na blízko zbraní: +8 k zásahu, dosah 1 stopa, jeden cíl. *Zásah:* Cíl je uchvácený (SO pro únik je 15). |
| 6 | Aparát jde nebo plave dopředu. | Aparát jde nebo plave dozadu. |
| 7 | Aparát se otočí o 90° doleva. | Aparát se otočí o 90° doprava. |
| 8 | Jakoby oční armatury osvítí jasným světlem 6 sáhů a dalších 6 sáhů dosvítí slabým světlem. | Světla zhasnou. |
| 9 | Aparát se potopí až 4 sáhy do kapaliny. | Aparát vyplave až 4 sáhy v kapalině. |
| 10 | Záďový poklop se odplombuje a otevře. | Záďový poklop se zavře a zaplombuje. |
</dnd-item>

<dnd-item
  title="Lakmusové papírky"

  rulebook="Jeskyně a draci"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní účel"
  item="Výbava"

  combat-effect="Nebojový"
  bonus="Žádný bonus"

  limit="Jednorázové"
  duration="Permanentní"
  >

Pokud ponoříš Lakmusový papírek do tekutiny, například nápoje, zjistíš, jestli obsahuje jakékoli nemagické Jedy a případně jaké jsou jejich účinky a jak jsou silné. Jedno balení obsahuje deset (1k10, pokud jsou nalezeny během dobrodružství) papírků.
</dnd-item>

<dnd-item
  title="Léčivá berla"
  original="Staff of Healing"

  rulebook="Průvodce PH, Jeskyně a draci"

  rarity="Velmi vzácný"

  attunement="Čarodějem, Černokněžníkem, Druidem, Kouzelníkem"
  interaction="žádná int."

  purpose="Kouzlící"
  item="Berla"

  combat-effect="Jiný efekt"
  bonus="Žádný bonus"

  limit="Nabití s obnovou"
  duration="Permanentní"
  >

*Berla, velmi vzácná (vyžaduje sladění s čarodějem, černokněžníkem, druidem nebo kouzelníkem)*

Tato berla má 10 dávek. Když ji držíš, můžeš použít akci k spotřebování 1 či více dávek a tím pomocí ní seslat jedno z následujících kouzel, za použití tvého SO záchrany kouzla a tvé opravy sesílací vlastnosti: *hromadné zhojení zranění* (5 dávek), *nižší navrácení* (2 dávky) nebo *zhoj zranění* (1 dávka za úroveň kouzla, až do 4.).

Každý den za úsvitu si dobije 1k6 + 4 spotřebovaných dávek. Spotřebuješ-li poslední dávku, hoď k20. Padne-li 1, berla zmizí v záblesku světla a je navždy ztracená.
</dnd-item>

<dnd-item
  title="Léčivý lektvar"
  original="Potion of Healing"

  rulebook="Průvodce PH, Jeskyně a draci"

  rarity="Běžný, Neobvyklý, Vzácný, Velmi vzácný"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="Jiný efekt"
  bonus="Žádný bonus"

  limit="Jednorázové"
  duration="Ihned"
  >

*Lektvar, různě vzácný*

Když vypiješ tento lektvar, obnovíš si životy. Jejich počet závisí na vzácnosti lektvaru, jak udává Tabulka léčivých lektvarů. Lektvar je rudá kapalina, která se po protřepání třpytí, nezávisle na účinnosti lektvaru.

**Tabulka léčivých lektvarů**

| Druh lektvaru | Vzácnost | Obnovené žt |
| --- | --- | --- |
| Léčivý lektvar | Běžný | 2k4 + 2 |
| Mocný léčivý lektvar | Neobvyklý | 4k4 + 4 |
| Lektvar kvalitního léčení | Vzácný | 8k4 + 8 |
| Lektvar prvotřídního léčení | Velmi vzácný | 10k4 + 20 |
</dnd-item>

<dnd-item
  title="Lektvar čtení myšlenek"
  original="Potion of Mind Reading"

  rulebook="Průvodce PH, Jeskyně a draci"

  rarity="Vzácný"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="Nebojový"
  bonus="Žádný bonus"

  limit="Jednorázové"
  duration="Ihned"
  >

*Lektvar, vzácný*

Když vypiješ tento lektvar, získáš účinek kouzla *odhal myšlenky* (SO záchrany 13). Lektvar je hustá, purpurová kapalina, v níž plavou vejčité kousky růžového kalu.
</dnd-item>

<dnd-item
  title="Lektvar dlouhověkosti"
  original="Potion of Longevity"

  rulebook="Průvodce PH"

  rarity="Velmi vzácný"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="Nebojový"
  bonus="Žádný bonus"

  limit="Jednorázové"
  duration="Ihned"
  >

*Lektvar, velmi vzácný*

Když vypiješ tento lektvar, tvůj tělesný věk se sníží o 1k6 + 6 let, ale maximálně na 13 let. Kdykoliv poté vypiješ *lektvar dlouhověkosti*, je kumulativní 10% šance, že místo toho zestárneš o 1k6 + 6 let. V této jantarové kapalině je ocas škorpiona, zub zmije, mrtvý pavouk a drobné srdíčko, které, navzdory zdravému rozumu, stále bije. Tyto ingredience zmizí, když se lektvar otevře.
</dnd-item>

<dnd-item
  title="Lektvar hrdinství"
  original="Potion of Heroism"

  rulebook="Průvodce PH, Jeskyně a draci"

  rarity="Vzácný"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="Nebojový"
  bonus="Žádný bonus"

  limit="Jednorázové"
  duration="1 hodina"
  >

*Lektvar, vzácný*

Hodinu po vypití tohoto lektvaru získáš 10 dočasných životů, které vydrží 1 hodinu. Po stejnou dobu na tebe působí kouzlo *požehnání* (soustředění není potřeba). Tento modrý lektvar bublá a kouří se z něj, jako by vřel.
</dnd-item>

<dnd-item
  title="Lektvar jasnozřivosti"
  original="Potion of Clairvoyance"

  rulebook="Průvodce PH"

  rarity="Vzácný"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="Nebojový"
  bonus="Žádný bonus"

  limit="Jednorázové"
  duration="Ihned"
  >

*Lektvar, vzácný*

Když vypiješ tento lektvar, získáš účinek kouzla *jasnozřivost*. V této žlutavé kapalině se pohupuje oční bulva, ale zmizí, když se lektvar otevře.
</dnd-item>

<dnd-item
  title="Lektvar létání"
  original="Potion of Flying"

  rulebook="Průvodce PH, Jeskyně a draci"

  rarity="Velmi vzácný"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="Nebojový"
  bonus="Žádný bonus"

  limit="Jednorázové"
  duration="1 hodina"
  >

*Lektvar, velmi vzácný*

Když vypiješ tento lektvar, na 1 hodinu získáš rychlost létání rovnou tvé rychlosti chůze a můžeš se vznášet. Přestane-li lektvar účinkovat ve chvíli, kdy jsi ve vzduchu, tak spadneš, pokud nemáš nějaké jiné prostředky, které by tě držely ve vzduchu. Čirá kapalina tohoto lektvaru se vznáší ve vrchní části flakónku a proudí v ní oblačně bílé kousky.
</dnd-item>

<dnd-item
  title="Lektvar mlžné podoby"
  original="Potion of Gaseous Form"

  rulebook="Průvodce PH, Jeskyně a draci"

  rarity="Vzácný"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="Nebojový"
  bonus="Žádný bonus"

  limit="Jednorázové"
  duration="1 hodina"
  >

*Lektvar, vzácný*

Když vypiješ tento lektvar, získáš účinek kouzla *mlžná podoba* na 1 hodinu (soustředění není potřeba), nebo dokud neukončíš účinek jako bonusovou akci. Zdá se, jako by nádoba tohoto lektvaru měla v sobě mlhu, která se pohybuje a přelévá jako voda.
</dnd-item>

<dnd-item
  title="Lektvar neviditelnosti"
  original="Potion of Invisibility"

  rulebook="Průvodce PH, Jeskyně a draci"

  rarity="Velmi vzácný"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="Jiný efekt"
  bonus="Žádný bonus"

  limit="Jednorázové"
  duration="1 hodina"
  >

*Lektvar, velmi vzácný*

Nádoba tohoto lektvaru vypadá prázdně, ale máš pocit, že je v ní tekutina. Když ji vypiješ, na 1 hodinu se staneš neviditelný. Cokoliv držíš nebo máš na sobě se zneviditelní spolu s tebou. Pokud zaútočíš nebo sešleš kouzlo, účinek skončí.
</dnd-item>

<dnd-item
  title="Lektvar nezranitelnosti"
  original="Potion of Invulnerability"

  rulebook="Průvodce PH"

  rarity="Vzácný"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="+odolnost/imunita"
  bonus="Žádný bonus"

  limit="Jednorázové"
  duration="1 minuta"
  >

*Lektvar, vzácný*

Po vypití tohoto lektvaru jsi 1 minutu odolný vůči všem zraněním. Sirupová kapalina lektvaru vypadá jako zkapalněné železo.
</dnd-item>

<dnd-item
  title="Lektvar obří síly"
  original="Potion of Giant Strength"

  rulebook="Průvodce PH, Jeskyně a draci"

  rarity="Neobvyklý, Vzácný, Velmi vzácný, Legendární"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="Jiný efekt"
  bonus="Žádný bonus"

  limit="Jednorázové"
  duration="1 hodina"
  >

*Lektvar, různě vzácný*

Když vypiješ tento lektvar, tvá hodnota Síly se změní na 1 hodinu. Hodnotu určuje typ obra (viz tabulka níže). Je-li tvá Síla vyšší nebo rovna této hodnotě, lektvar na tebe nebude nijak působit.

V čiré kapalině tohoto lektvaru plave kousek nehtu z obra příslušného typu. *Lektvar síly ledového obra* a *lektvar síly kamenného obra* mají stejný účinek.

| Typ obra | Síla | Vzácnost |
| --- | --- | --- |
| Kopcový obr | 21 | Neobvyklý |
| Kamenný/ledový obr | 23 | Vzácný |
| Ohnivý obr | 25 | Vzácný |
| Oblačný obr | 27 | Velmi vzácný |
| Bouřný obr | 29 | Legendární |
</dnd-item>

<dnd-item
  title="Lektvar odolání"
  original="Potion of Resistance"

  rulebook="Průvodce PH, Jeskyně a draci"

  rarity="Neobvyklý"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="+odolnost/imunita"
  bonus="Žádný bonus"

  limit="Jednorázové"
  duration="1 hodina"
  >

*Lektvar, neobvyklý*

Když vypiješ tento lektvar, na 1 hodinu získáš odolání vůči jednomu typu zranění. Typ zvolí PJ, nebo ho určí náhodně z možností níže.

| k10 | Typ zranění |
| --- | --- |
| 1 | Bleskové |
| 2 | Hromové |
| 3 | Chladné |
| 4 | Jedové |
| 5 | Kyselinové |
| 6 | Nekrotické |
| 7 | Ohnivé |
| 8 | Psychické |
| 9 | Silové |
| 10 | Zářivé |
</dnd-item>

<dnd-item
  title="Lektvar ohnivého dechu"
  original="Potion of Fire Breath"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="Jiný efekt"
  bonus="Žádný bonus"

  limit="Jednorázové"
  duration="1 hodina"
  >

*Lektvar, neobvyklý*

Po vypití tohoto lektvaru můžeš použít bonusovou akci k vydechnutí ohně na cíl do 6 sáhů od tebe. Cíl si musí hodit záchranný hod na Obratnost se SO 13. Když neuspěje, utrpí ohnivé zranění 4k6, nebo poloviční zranění při úspěšném záchranném hodu. Účinek skončí, když vydechneš oheň potřetí, nebo po uplynutí 1 hodiny.

Oranžová kapalina tohoto lektvaru se třepotá a vrch nádoby je plný kouře, který vyvane, kdykoliv se nádoba otevře.
</dnd-item>

<dnd-item
  title="Lektvar přátelství zvířat"
  original="Potion of Animal Friendshi"

  rulebook="Průvodce PH, Jeskyně a draci"

  rarity="Neobvyklý"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="Nebojový"
  bonus="Žádný bonus"

  limit="Jednorázové"
  duration="1 hodina"
  >

*Lektvar, neobvyklý*

Když vypiješ tento lektvar, 1 hodinu můžeš libovolně sesílat kouzlo *přátelství zvířat* (SO záchrany 13). Po protřepání tohoto bahnitého lektvaru je něco málo vidět: rybí šupina, jazyk kolibříka, kočičí dráp či veverčí chlup.
</dnd-item>

<dnd-item
  title="Lektvar rychlosti"
  original="Potion of Speed"

  rulebook="Průvodce PH, Jeskyně a draci"

  rarity="Velmi vzácný"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="Jiný efekt"
  bonus="Žádný bonus"

  limit="Jednorázové"
  duration="1 minuta"
  >

*Lektvar, velmi vzácný*

Když vypiješ tento lektvar, získáš účinek kouzla *rychlost* na 1 minutu (soustředění není potřeba). Žlutá tekutina tohoto lektvaru má černé pruhy a sama od sebe víří.
</dnd-item>

<dnd-item
  title="Lektvar šplhání"
  original="Potion of Climbing"

  rulebook="Průvodce PH, Jeskyně a draci"

  rarity="Běžný"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="Nebojový"
  bonus="Žádný bonus"

  limit="Jednorázové"
  duration="1 hodina"
  >

*Lektvar, běžný*

Když vypiješ tento lektvar, na 1 hodinu získáš rychlost šplhání rovnou tvé rychlosti chůze. Během této doby máš výhodu k ověřením Síly (Atletiky) pro šplhání. Lektvar je rozdělen na hnědou, stříbrnou a šedou vrstvu připomínající kamenné pásy. Zatřepání flakónkem barvy nepromíchá.
</dnd-item>

<dnd-item
  title="Lektvar vitality"
  original="Potion of Vitality"

  rulebook="Průvodce PH"

  rarity="Velmi vzácný"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="Nebojový"
  bonus="Žádný bonus"

  limit="Jednorázové"
  duration="Ihned"
  >

*Lektvar, velmi vzácný*

Když vypiješ tento lektvar, sejme z tebe jakoukoliv únavu či působení jedu a uzdraví jakoukoliv nemoc. V následujících 24 hodinách si z každé utracené Kostky životů obnovíš největší počet životů, který ti může obnovit. Rudá tekutina tohoto lektvaru pravidelně pulzuje matným světlem připomínající tlukot srdce.
</dnd-item>

<dnd-item
  title="Lektvar vodního dechu"
  original="Potion of Water Breathing"

  rulebook="Průvodce PH, Jeskyně a draci"

  rarity="Neobvyklý"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="Nebojový"
  bonus="Žádný bonus"

  limit="Jednorázové"
  duration="1 hodina"
  >

*Lektvar, neobvyklý*

Po vypití tohoto lektvaru můžeš 1 hodinu dýchat pod vodou. Jeho oblačně zelená kapalina voní mořem a plave v ní bublina připomínající mořskou medúzu.
</dnd-item>

<dnd-item
  title="Lektvar zmenšování"
  original="Potion of Diminution"

  rulebook="Průvodce PH, Jeskyně a draci"

  rarity="Vzácný"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="Nebojový"
  bonus="Žádný bonus"

  limit="Jednorázové"
  duration="Zvláštní"
  >

*Lektvar, vzácný*

Když vypiješ tento lektvar, získáš účinek „zmenšení“ kouzla *zvětšení nebo zmenšení* na 1k4 hodin (soustředění není potřeba). Červená barva v kapalině tohoto lektvaru se neustále smršťuje do drobné kapky a pak se rozepne a obarví okolní čirou kapalinu. Zatřepání flakónkem nepřeruší tento proces.
</dnd-item>

<dnd-item
  title="Lektvar zvětšování"
  original="Potion of Growth"

  rulebook="Průvodce PH, Jeskyně a draci"

  rarity="Neobvyklý"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="Nebojový"
  bonus="Žádný bonus"

  limit="Jednorázové"
  duration="Zvláštní"
  >

*Lektvar, neobvyklý*

Když vypiješ tento lektvar, získáš účinek „zvětšení“ kouzla *zvětšení nebo zmenšení* na 1k4 hodin (soustředění není potřeba). Červená barva v kapalině tohoto lektvaru se neustále rozpíná z drobné kapky a obarvuje okolní čirou kapalinu a pak se smrští. Zatřepání flakónkem nepřeruší tento proces.
</dnd-item>

<dnd-item
  title="Létající koberec"
  original="Carpet of Flying"

  rulebook="Průvodce PH, Jeskyně a draci"

  rarity="Velmi vzácný"

  attunement="Nevyžaduje"
  interaction="žádná int."

  purpose="Cestování"
  item="Všední předmět"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, velmi vzácný*

Jako akci můžeš vyslovit zaklínadlo koberce, aby se vznášel a létal. Pohybuje se podle tvých slovních příkazů, pokud jsi do 6 sáhů od něj.

Existují čtyři velikosti létajícího koberce. Velikost daného koberce zvolí PJ, nebo ho určí náhodně.

| k% | Velikost | Nosnost | Rychlost létání |
| --- | --- | --- | --- |
| 01–20 | 3 × 5 stop | 200 lb | 16 sáhů |
| 21–55 | 4 × 6 stop | 400 lb | 12 sáhů |
| 56–80 | 5 × 7 stop | 600 lb | 8 sáhů |
| 81–100 | 6 × 9 stop | 800 lb | 6 sáhů |

Koberec unese až dvojnásobek váhy uvedené v tabulce, ale pokud nese víc než normální nosnost, létá poloviční rychlostí.
</dnd-item>

<dnd-item
  title="Létající koště"
  original="Broom of Flying"

  rulebook="Průvodce PH, Jeskyně a draci"

  rarity="Neobvyklý"

  attunement="Nevyžaduje"
  interaction="žádná int."

  purpose="Cestování"
  item="Všední předmět"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, neobvyklý*

Toto dřevěné koště, které váží 3 libry, funguje jako obyčejné koště, dokud se nad něj nepostavíš obkročmo a nevyslovíš jeho zaklínadlo. Nato se pod tebou vznese a dá se na něm létat. Má rychlost létání 10 sáhů. Unese až 400 liber, ale jeho rychlost létání klesne na 6 sáhů, když nese víc než 200 liber. Koště se přestane vznášet, když přistaneš.

Můžeš vyslat koště, aby cestovalo samo na cílové místo do 1 míle od tebe, vyslovíš-li zaklínadlo a název místa, které znáš. Koště se vrátí k tobě, když znovu vyslovíš zaklínadlo, pokud je stále do 1 míle od tebe.
</dnd-item>

<dnd-item
  title="Lucerna odhalení, Jeskyně a draci"
  original="Lantern of Revealing"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Tematické efekty"
  item="Výbava"

  combat-effect="Nebojový"
  bonus="Žádný bonus"

  limit="Neomezené"
  duration="6 hodin"
  >

*Divotvorný předmět, neobvyklý*

Když se tato lucerna s okenicemi zapálí, na 1 lahvici (holbu) oleje vydrží hořet 6 hodin. Dosvítí jasným světlem 6 sáhů a slabým světlem dalších 6 sáhů.

Jsou-li v jasném světle lucerny neviditelní tvorové či předměty, jdou vidět. Jako akci můžeš zakrýt okenice lampy a omezit světlo na 1 sáh slabého světla.
</dnd-item>

<dnd-item
  title="Luk přísahy"
  original="Oathbow"

  rulebook="Průvodce PH, Jeskyně a draci"

  rarity="Velmi vzácný"

  attunement="Kýmkoliv"
  interaction="žádná int."

  purpose="Zbraně"
  item="Zbraň"

  combat-effect="+zásah"
  bonus="Výhoda"

  limit="1/denně"
  duration="Zvláštní"
  >

*Zbraň (dlouhý luk), velmi vzácná (vyžaduje sladění)*

Když do tohoto luku založíš šíp, zašeptá v elfštině: „Rychlá porážka mých nepřátel.“ Když použiješ tuto zbraň k útoku na dálku, můžeš jako zaklínadlo říct: „Rychlá smrt těm, kdo mi ukřivdili.“ Cíl tvého útoku se stane tvým zapřísáhlým nepřítelem, dokud nezemře, nebo dokud neuplyne sedm dní. Najednou můžeš mít jen jednoho takového zapřísáhlého nepřítele. Když tvůj zapřísáhlý nepřítel zemře, můžeš zvolit nového po příštím úsvitu.

Když si házíš na útok na dálku pomocí této zbraně proti svému zapřísáhlému nepříteli, máš k němu výhodu. Navíc cíl nezíská žádný užitek z krytu, pokud nejde o úplný kryt, a ty neutrpíš nevýhodu při dlouhém dostřelu. Pokud útok zasáhne, tvůj zapřísáhlý nepřítel utrpí dodatečné bodné zranění 3k6.

Zatímco tvůj zapřísáhlý nepřítel žije, máš nevýhodu k hodům na útok se všemi ostatními zbraněmi.
</dnd-item>

<dnd-item
  title="Manuál golemů"
  original="Manual of Golems"

  rulebook="Průvodce PH"

  rarity="Velmi vzácný"

  attunement="Nevyžaduje"
  interaction="žádná int."

  purpose="Konkrétní účel"
  item="Kniha"

  combat-effect="Nebojový"
  bonus="Žádný bonus"

  limit="Jednorázové"
  duration="Permanentní"
  >

*Divotvorný předmět, velmi vzácný*

Tato rukověť obsahuje informace a zaříkávání potřebné pro výrobu konkrétního typu golema. Typ golema zvolí PJ, nebo ho určí náhodně. Abys manuál rozluštil a použil, musíš být sesilatel kouzel s nejméně dvěma pozicemi kouzel 5. úrovně. Tvor, který nemůže použít manuál golemů, a pokusí se ho přečíst, utrpí psychické zranění 6k6.

| k20 | Golem | Doba | Cena |
| --- | --- | --- | --- |
| 1–5 | Hliněný | 30 dní | 65 000 zl |
| 6–7 | Kamenný | 90 dní | 80 000 zl |
| 8–19 | Masný | 60 dní | 50 000 zl |
| 20 | Železný | 120 dní | 100 000 zl |

Výrobou golema musíš strávit čas uvedený v tabulce, pracovat bez přerušení s manuálem po ruce a nesmíš odpočívat více než 8 hodin denně. Musíš také zaplatit konkrétní cenu za nákup surovin.

Jakmile dokončíš výrobu golema, knihu pohltí tajuplné plameny. Golem ožije, když se posype popelem z manuálu. Je pod tvou kontrolou a rozumí a plní tvé vyřčené příkazy. Jeho herní statistiky jsou v *Bestiáři*.
</dnd-item>

<dnd-item
  title="Manuál rychlého jednání"
  original="Manual of Quickness of Action"

  rulebook="Průvodce PH, Jeskyně a draci"

  rarity="Velmi vzácný"

  attunement="Nevyžaduje"
  interaction="žádná int."

  purpose="Posilovače"
  item="Kniha"

  combat-effect="Nebojový"
  bonus="+2"

  limit="Jednorázové"
  duration="Permanentní"
  >

*Divotvorný předmět, velmi vzácný*

Tato kniha obsahuje cviky pro zlepšení koordinace a rovnováhy a její slova jsou nabita magií. Strávíš-li 48 hodin během 6 či méně dnů studiem obsahu knihy a praktikováním jejích pokynů, tvá hodnota Obratnosti se zvýší o 2, stejně jako tvé maximum pro tuto hodnotu. Manuál pak ztratí svou magii, ale za sto let si ji obnoví.
</dnd-item>

<dnd-item
  title="Manuál tělesného zdraví"
  original="Manual of Bodily Health, Jeskyně a draci"

  rulebook="Průvodce PH"

  rarity="Velmi vzácný"

  attunement="Nevyžaduje"
  interaction="žádná int."

  purpose="Posilovače"
  item="Kniha"

  combat-effect="Nebojový"
  bonus="+2"

  limit="Jednorázové"
  duration="Permanentní"
  >

*Divotvorný předmět, velmi vzácný*

Tato kniha obsahuje tipy pro zdraví a dietu a její slova jsou nabita magií. Strávíš-li 48 hodin během 6 či méně dnů studiem obsahu knihy a praktikováním jejích pokynů, tvá hodnota Odolnosti se zvýší o 2, stejně jako tvé maximum pro tuto hodnotu. Manuál pak ztratí svou magii, ale za sto let si ji obnoví.
</dnd-item>

<dnd-item
  title="Manuál užitečného posilování"
  original="Manual of Gainful Exercise"

  rulebook="Průvodce PH, Jeskyně a draci"

  rarity="Velmi vzácný"

  attunement="Nevyžaduje"
  interaction="žádná int."

  purpose="Posilovače"
  item="Kniha"

  combat-effect="Nebojový"
  bonus="+2"

  limit="Jednorázové"
  duration="Permanentní"
  >

*Divotvorný předmět, velmi vzácný*

Tato kniha obsahuje cviky pro zlepšení tělesné zdatnosti a její slova jsou nabita magií. Strávíš-li 48 hodin během 6 či méně dnů studiem obsahu knihy a praktikováním jejích pokynů, tvá hodnota Síly se zvýší o 2, stejně jako tvé maximum pro tuto hodnotu. Manuál pak ztratí svou magii, ale za sto let si ji obnoví.
</dnd-item>

<dnd-item
  title="Mazaný zámek"
  original="Lock of Trickery"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní účel"
  item="Všední předmět"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Mazaný zámek**

*Divotvorný předmět, běžný*

Tento zámek vypadá jako obyčejný zámek (typ popsaný v kapitole 5 Příručky hráče) a je dodáván s jedním klíčem. Stavítka v tomto zámku se magicky nastavují tak, aby překazila pokusy o vlámání. Ověření Obratnosti při jeho odemykání se provádí s nevýhodu.
</dnd-item>

<dnd-item
  title="Meč měsíčního doteku"
  original="Moon-touched Sword"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Zbraně"
  item="Zbraň"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Meč měsíčního doteku**

_Divotvorný předmět, běžný_

Ve tmě září čepel tohoto meče měsíčním světlem, které osvítí jasně okolí do 3 sáhů a další 3 sáhy osvítí slabě.
</dnd-item>

<dnd-item
  title="Meč odplaty"
  original="Sword of Vengeance"

  rulebook="Průvodce PH"

  rarity="Neobvyklý"

  attunement="Kýmkoliv"
  interaction="Prokletý"

  purpose="Zbraně"
  item="Zbraň"

  combat-effect="+útok, +zásah"
  bonus="+1"

  limit="Neomezené"
  duration="Permanentní"
  >

*Zbraň (jakýkoli meč), neobvyklý (vyžaduje sladění)*

Získáš bonus +1 k hodům na útok a na zranění pomocí této magické zbraně.

***Kletba.*** Tento meč je prokletý a posedlý pomstychtivou duší. Když se s ním sladíš, kletba se rozšíří na tebe. Dokud jsi prokletý, nejsi ochoten se s mečem rozloučit a neustále si ho držíš ve svém dosahu. Máš také nevýhodu k hodům na útok s ostatními zbraněmi mimo této.

Navíc zatímco máš zbraň u sebe, musíš uspět v záchranném hodu na Moudrost se SO 15, kdykoliv utrpíš zranění v boji. Při neúspěšné záchraně musíš útočit na tvora, který tě zranil, dokud tobě či jemu neklesnou životy na 0, nebo dokud ho máš v dosahu, abys na něj zaútočil na blízko.

Kletbu můžeš zlomit obvyklými způsoby. Případně seslání *vypuzení* na meč donutí pomstychtivou duši ho opustit. Meč se pak stane *zbraň +1* bez dalších vlastností.
</dnd-item>

<dnd-item
  title="Meč odpovídání"
  original="Sword of Answering"

  rulebook="Průvodce PH"

  rarity="Legendární"

  attunement="Přesvědčení"
  interaction="žádná int."

  purpose="Zbraně"
  item="Zbraň"

  combat-effect="+útok, +zásah, -odolnost/imunita, Jiný efekt"
  bonus="+3"

  limit="Neomezené"
  duration="Permanentní"
  >

*Zbraň (dlouhý meč), legendární (vyžaduje sladění s tvorem se stejným přesvědčením jako meč)*

Ve světě Greyhawk se ví o existenci jen devíti exemplářů z těchto mečů. Každý z nich je podle vzoru legendárního meče Fragarach, který se různě překládá jako „Konečné slovo“. Každý z devíti mečů má své vlastní jméno a přesvědčení a každý má v hrušce zasazen jiný drahokam.

| Název | Přesvědčení | Drahokam |
| --- | --- | --- |
| Kousavec | Zákonné zlo | Granát |
| Odmlouvač | Chaotické zlo | Gagát |
| Odplacovač | Zákonné dobro | Akvamarín |
| Odpovídač | Chaotické dobro | Smaragd |
| Odvěcovač | Neutrální | Olivín |
| Poslední bonmot | Chaoticky neutrální | Turmalín |
| Ukončovač | Zákonně neutrální | Ametyst |
| Umlčovač | Neutrální zlo | Korund |
| Vyvracovač | Neutrální dobro | Topaz |

Získáš bonus +3 k hodům na útok a na zranění pomocí tohoto meče. Mimo to, když meč držíš, můžeš s ním pomocí své reakce zaútočit jednou na blízko proti tvorovi ve tvém dosahu, který tě zranil. K tomuto hodu na útok máš výhodu a zranění, které způsobíš tímto zvláštním útokem, ignoruje imunitu či odolání, které cíl případně má.
</dnd-item>

<dnd-item
  title="Meč ostrosti"
  original="Sword of Sharpness"

  rulebook="Průvodce PH"

  rarity="Velmi vzácný"

  attunement="Kýmkoliv"
  interaction="žádná int."

  purpose="Zbraně"
  item="Zbraň"

  combat-effect="+zásah, Jiný efekt"
  bonus="Žádný bonus"

  limit="Neomezené"
  duration="Permanentní"
  >

*Zbraň (jakýkoli meč, který způsobuje sečné zranění), velmi vzácný (vyžaduje sladění)*

Když tímto magickým mečem zaútočíš na předmět a zasáhneš, maximalizuj své kostky zranění zbraně proti cíli.

Když touto zbraní zaútočíš na tvora a padne ti při hodu na útok 20, cíl utrpí dodatečné sečné zranění 14. Pak hoď znovu k20. Hodíš-li 20, usekneš cíli jeden úd, přičemž účinek takové ztráty určí PJ. Nemá-li tvor úd, co by se dal useknout, usekneš mu místo toho část těla.

Mimo to můžeš vyslovit zaklínadlo meče, čímž jeho čepel osvítí jasným světlem okruh o poloměru 2 sáhy a slabým světlem další 2 sáhy. Opětovné vyslovení zaklínadla nebo zasunutí meče do pochvy světlo vypne.
</dnd-item>

<dnd-item
  title="Medailon myšlenek"
  original="Medallion of Thoughts"

  rulebook="Průvodce PH"

  rarity="Neobvyklý"

  attunement="Kýmkoliv"
  interaction="žádná int."

  purpose="Kouzlící"
  item="Šperk"

  combat-effect="Nebojový"
  bonus="Žádný bonus"

  limit="Nabití s obnovou"
  duration="Permanentní"
  >

*Divotvorný předmět, neobvyklý (vyžaduje sladění)*

Medailon má 3 dávky. Když ho máš na sobě, můžeš použít akci k spotřebování 1 dávky a tím pomocí něj seslat kouzlo *odhal myšlenky* (SO záchrany 13). Každý den za úsvitu si medailon obnoví 1k3 spotřebovaných dávek.
</dnd-item>

<dnd-item
  title="Měsíční čepel"
  original="Moonblade"

  rulebook="Průvodce PH"

  rarity="Legendární"

  attunement="Elfem, Půlelfem, Přesvědčení"
  interaction="Vnímající"

  purpose="Zbraně"
  item="Zbraň"

  combat-effect="+útok, +zásah, Jiný efekt"
  bonus="+1"

  limit="Neomezené"
  duration="Permanentní"
  >

*Zbraň (dlouhý meč), legendární (vyžaduje sladění s elfem nebo půlelfem s neutrálně dobrým přesvědčením)*

Ze všech kouzelných předmětů vytvořených elfy je *měsíční čepel* jedním z nejcennějších a nejžárlivěji střežených. V dávných dobách vlastnil takový meč téměř každý elfí vznešený rod. Během staletí se některé meče vytratily ze světa a jejich magie se ztratila, když některé rodové linie vymřely. Jiné meče zmizely i se svými vlastníky na velkých výpravách. A tak zbylo jen několik těchto zbraní.

*Měsíční čepel* se dědí z generace na generaci. Meč si volí svého nositele a s touto osobou zůstává sladěný po celý život. Pokud nositel zemře, může meč převzít další dědic. Není-li žádný právoplatný dědic, meč spí. Funguje jako normální dlouhý meč, dokud ho nenajde zasloužilá duše a nevznese na něj nárok.

*Měsíční čepel* slouží jen jednomu pánovi najednou. Proces sladění vyžaduje zvláštní rituál v trůním sále elfího vladaře, nebo v chrámu zasvěceném elfím bohům.

*Měsíční čepel* nebude loužit nikomu, koho považuje za zbabělého, nevyzpytatelného, zkaženého nebo v rozporu s ochranou elfí rasy. Pokud tě meč odmítne, máš nevýhodu k ověřením vlastností, hodům na útok a záchranným hodům na 24 hodin. Pokud tě meč přijme, sladíš se s ním a na čepeli se objeví nová runa. Zůstaneš s touto zbraní sladěný, dokud nezemřeš, nebo nedojde ke zničení zbraně.

*Měsíční čepel* má na své čepeli jednu runu za každého pána, kterému sloužila (obvykle 1k6 + 1). První runa vždy poskytuje bonus +1 k hodům na útok a na zranění pomocí této magické zbraně. Každá další runa dává *měsíční čepeli* dodatečnou vlastnost. Každou vlastnost zvolí Pán jeskyně, nebo ji určí náhodně dle Tabulky vlastností Měsíční čepele.

**Tabulka vlastností Měsíční čepele**

| k% | Vlastnost |
| --- | --- |
| 01–40 | Zvyš bonus k hodům na útok a na zranění o 1, ale maximálně na +3. Má-li již měsíční čepel bonus +3, hoď znovu. |
| 41–80 | *Měsíční čepel* získá náhodně určenou vedlejší vlastnost (viz „Zvláštní schopnosti“ dříve v této kapitole). |
| 81–82 | *Měsíční čepel* získá vytříbenou vlastnost. |
| 83–84 | *Měsíční čepel* získá vrhací vlastnost (dostřel 4/12 sáhů). |
| 85–86 | *Měsíční čepel* funguje jako obránce. |
| 97–90 | *Měsíční čepel* způsobí kritický zásah při hodu 19 či 20. |
| 91–92 | Když zasáhneš útokem pomocí *měsíční čepele*, útok způsobí dodatečné sečné zranění 1k6. |
| 93–94 | Když *měsíční čepelí* zasáhneš tvora určitého typu (například draka, běsa, nebo nemrtvého), cíl utrpí dodatečné zranění 1k6 jedním z těchto typů: bleskové, hromové, chladné, kyselinové, nebo ohnivé. |
| 95–96 | Pomocí bonusové akce můžeš způsobit, že *měsíční čepel* jasně zazáří. Každý tvor, kterého vidíš do 6 sáhů od tebe, musí uspět v záchranném hodu na Odolnost se SO 15, jinak oslepne na 1 minu tu. Tvor může zopakovat záchranný hod na konci každého svého tahu a při úspěchu pro něj účinek skončí. Tuto vlastnost nelze použít znovu, dokud si krátce neodpočineš, zatímco jsi sladěný s touto zbraní. |
| 97–98 | *Měsíční čepel* funguje jako *prsten uskladňování kouzel*. |
| 99 | Pomocí akce můžeš přivolat elfí stín, pokud ho už nemáš ve svých službách. Elfí stín se objeví na volném místě do 24 sáhů od tebe. Používá statistiky **stínu** z *Bestiáře*, až na to, že je neutrální, imunní vůči účinkům, které odvrací nemrtvé, a netvoří nové stíny. Tohoto tvora ovládáš, rozhoduješ o jeho akcích a pohybu. Vydrží, dokud mu neklesnou životy na 0, nebo dokud ho nezrušíš jako akci. |
| 100 | *Měsíční čepel* funguje jako *popravčí meč*. |

***Vědomí.*** *Měsíční čepel* je vnímající, neutrálně dobrá zbraň s Inteligencí 12, Moudrostí 10 a Charismatem 12. Slyší a vidí ve tmě do vzdálenosti 24 sáhů.

Zbraň komunikuje pomocí přenášení emocí, posílá silný pocit skrz nositelovu ruku, když chce sdělit něco, co zjistila. Může komunikovat explicitněji pomocí vizí či snů, když je nositel v transu nebo spí.

***Osobnost.*** Každá *měsíční čepel* usiluje o rozvoj elfí rasy a elfích ideálů. Odvaha, oddanost, krása, hudba i život jsou součástí tohoto účelu.

Zbraň je spjatá s rodovou linií, které má sloužit. Jakmile se sladí s majitelem, který sdílí její ideály, její oddanost je absolutní.

Má-li *měsíční čepel* nějakou vadu, je to přílišná důvěra. Jakmile se rozhodne pro svého vlastníka, věří, že pouze tato osoba ji může ovládat, i kdyby tento vlastník zklamal elfí ideály.
</dnd-item>

<dnd-item
  title="Mísa ovládání vodních elementálů"
  original="Bowl of Commanding Water Elementals"

  rulebook="Průvodce PH"

  rarity="Vzácný"

  attunement="Nevyžaduje"
  interaction="žádná int."

  purpose="Vyvolávání"
  item="Všední předmět"

  combat-effect="Nebojový"
  bonus="Žádný bonus"

  limit="1/denně"
  duration="1 hodina"
  >

*Divotvorný předmět, vzácný*

Je-li tato mísa naplněná vodou, můžeš pomocí akce vyslovit její zaklínadlo a přivolat vodního elementála, jako bys seslal kouzlo *vyvolej elementála*. Mísu nelze znovu použít tímto způsobem až do příštího úsvitu.

Mísa má průměr 1 stopa a je půl stopy hluboká. Váží 3 libry a objem má kolem 3 galonů.
</dnd-item>

<dnd-item
  title="Mitrilová zbroj"
  original="Mithral Armor"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Zbroje"
  item="Zbroj"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Zbroj (střední či těžká, ale ne usňová), neobvyklá*

Mitril je lehký, ohebný kov. Mitrilová drátěná košile či kyrys se dá nosit pod normálním oblečením. Pokud zbroj normálně způsobuje nevýhodu k ověřením Obratnosti (Nenápadnosti), nebo má požadavek na Sílu, mitrilová verze zbroje ne.
</dnd-item>

<dnd-item
  title="Mjölnir"

  rulebook="Jeskyně a draci"

  rarity="Artefakt"

  attunement="Kýmkoliv"
  interaction="žádná int."

  purpose="Artefakty"
  item="Zbraň"

  combat-effect="+zásah, -odolnost/imunita, +stav, Jiný efekt"
  bonus="Žádný bonus"

  limit="Neomezené"
  duration="Permanentní"
  >

Proslulé a mocné kladivo Thora, boha ochránce, vládce hromu a blesku, ve kterém je zakleta samotná bouře. Mjölnir se běžně nachází právě v Thorově ruce nebo u jeho pasu, avšak v minulosti jej několikrát propůjčil věrným spojencům a minimálně v jednom případě mu byl dokonce ukraden.

**Úder hromu.** Mjölnir je magické Jednoruční Válečné kladivo s Kostkami zásahu 2k8. Zásah Mjölniru je Drtivý, ale můžeš jej změnit na Hromový – v tom případě je jeho dopad slyšet na 60 sáhů daleko. V případě Drtivého i Hromového zásahu Mjölnir ignoruje Odolnost. Pokud hodíš na Útok Mjölnirem 20 a víc a Zasáhneš, nepřítele automaticky Srazíš – při Kritickém zásahu ho navíc odhodíš o čtyři sáhy.

**Síla bouře.** Sladění s Mjölnirem zvýší tvou Sílu na 27 (+8), pokud už předtím nebyla vyšší a tvému Zásahu v boji beze Zbraně přidá Kostku zásahu 1k8. Navíc ti umožní s libovolnou Zbraní zaměňovat Drtivý zásah za Hromový zásah a naopak. Pokud změníš Drtivý zásah za Hromový, pak se stane magickým, i pokud předtím magický nebyl, a rána je slyšet na 30 sáhů daleko (Zásah samotným Mjölnirem až na 60 sáhů).

**Bouřný úder.** Vržený Mjölnir letí se silou hurikánu a považuje se za Vrhací zbraň s Dosahem 24 sáhů. Ihned po vyhodnocení Útoku se navíc vrátí zpět do ruky tvorovi, s nímž je Sladěný (pokud tento tvor nemá volnou ruku, Mjölnir mu padne k nohám).

**Zhouba Obrů.** Všem Obrům způsobuje Mjölnir o 1k8 větší Zásah. Pokud ti při útoku na Obra padne na kostce 20, Obr na místě zemře (tomuto efektu může případně zabránit Legendárním odoláním).

**Síla blesku.** Pokud držíš Mjölnir v ruce a je s tebou Sladěný, můžeš jednou mezi Odpočinky jako Akci Seslat Kouzlo Svolej blesky. Soustředění za tebe udržuje Mjölnir a v dalších Kolech potřebuješ na úder bleskem pouze Bonusovou akci.

**Zničení.** Pokud bude Mjölnir zasažen dechem prastarého Draka a poté rozdrcen v tlamě Gigantické Obludy či Zrůdy nebo stiskem Gigantického Obra, zničí se.
</dnd-item>

<dnd-item
  title="Mluvící panenka"
  original="Talking Doll"

  rulebook="Xanatharův průvodce vším"

  rarity="Běžný"

  attunement="Kýmkoliv"
  interaction="žádná int."

  purpose="Konkrétní účel"
  item="Všední předmět"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Mluvící panenka**

*Divotvorný předmět, běžný (vyžaduje sladění)*

Dokud je tento plyšový panáček do 1 sáhu od tebe, můžeš mu během krátkého odpočinku říct až šest vět. Žádná z nich nesmí být delší než šest slov a ty můžeš pro každou určit podmínku, za které panáček větu zopakuje. Staré fráze můžeš nahradit novými. Ať už je podmínka jakákoliv, musí se projevit v okruhu 1 sáhu od panenky, jinak panenka nepromluví. Například kdykoliv panenku někdo zvedne, může říct: “Dala bych si bonbon.” Když vaše sladění skončí, panenka o všechny naučené fráze přijde.
</dnd-item>

<dnd-item
  title="Mrazivec"
  original="Frost Brand"

  rulebook="Průvodce PH, Jeskyně a draci"

  rarity="Velmi vzácný"

  attunement="Kýmkoliv"
  interaction="žádná int."

  purpose="Zbraně"
  item="Zbraň"

  combat-effect="+zásah"
  bonus="Žádný bonus"

  limit="Neomezené"
  duration="Permanentní"
  >

*Zbraň (jakýkoli meč), velmi vzácný (vyžaduje sladění)*

Když zaútočíš tímto magickým mečem a zasáhneš, cíl utrpí dodatečné chladné zranění 1k6. Mimo to, když meč držíš, jsi odolný vůči ohnivému zranění.

Při mrazivé teplotě čepel svítí a dosvítí jasným světlem 2 sáhy a slabým světlem další 2 sáhy.

Když vytasíš tuto zbraň, můžeš uhasit všechny nemagické plameny do 6 sáhů od tebe. Tuto vlastnost lze použít jen jednou za hodinu.
</dnd-item>

<dnd-item
  title="Nablýskaná zbroj"
  original="Armor of Gleaming"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Zbroje"
  item="Zbroj"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Nablýskaná zbroj**

*Zbroj (jakákoliv střední nebo těžká), běžná*

Tato zbroj se nikdy neušpiní.
</dnd-item>

<dnd-item
  title="Náhrdelník ohnivých koulí"
  original="Necklace of Fireballs"

  rulebook="Průvodce PH, Jeskyně a draci"

  rarity="Vzácný"

  attunement="Nevyžaduje"
  interaction="žádná int."

  purpose="Sesílání"
  item="Šperk"

  combat-effect="Jiný efekt"
  bonus="Žádný bonus"

  limit="Nabití bez obnovy"
  duration="Permanentní"
  >

*Divotvorný předmět, vzácný*

Na tomto náhrdelníku visí 1k6 + 3 korálků. Jako akci můžeš korálek odtrhnout a vrhnout až 12 sáhů daleko. Když opíše svou trajektorii, vybuchne jako kouzlo 3. úrovně *ohnivá koule* (SO záchrany 15).

Jako jednu akci můžeš vrhnout několik korálků, nebo dokonce celý náhrdelník. Uděláš-li to, zvyš úroveň *ohnivé koule* o 1 za každý korálek nad první.
</dnd-item>

<dnd-item
  title="Náhrdelník přizpůsobení"
  original="Necklace of Adaptation"

  rulebook="Průvodce PH, Jeskyně a draci"

  rarity="Neobvyklý"

  attunement="Kýmkoliv"
  interaction="žádná int."

  purpose="Trvalý přínos"
  item="Šperk"

  combat-effect="Jiný efekt"
  bonus="Výhoda"

  limit="Neomezené"
  duration="Permanentní"
  >

*Divotvorný předmět, neobvyklý (vyžaduje sladění)*

Když máš na sobě tento náhrdelník, můžeš normálně dýchat v jakémkoliv prostředí a máš výhodu k záchranným hodům proti škodlivým plynům a výparům (například účinkům *oblaku smrti* a *páchnoucího oblaku*, inhalačním jedům a dechu jistých draků).
</dnd-item>

<dnd-item
  title="Námořníkova zbroj"
  original="Mariner's Armor"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Zbroje"
  item="Zbroj"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Zbroj (lehká, střední nebo těžká), neobvyklá*

Když máš na sobě tuto zbroj, máš rychlost plavání rovnou tvé rychlosti chůze. Navíc kdykoliv začneš svůj tah pod vodou s 0 životy, zbroj tě vynese 12 sáhů k hladině. Zbroj je zdobená rybími a lasturovými motivy.
</dnd-item>

<dnd-item
  title="Nápoj lásky"
  original="Philter of Love"

  rulebook="Průvodce PH, Jeskyně a draci"

  rarity="Neobvyklý"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="Nebojový"
  bonus="Žádný bonus"

  limit="Jednorázové"
  duration="1 hodina"
  >

*Lektvar, neobvyklý*

Když následně během 10 minut po vypití tohoto nápoje uvidíš tvora, staneš se jím zmámený na 1 hodinu. Je-li tvor rasy a pohlaví, které tě normálně přitahuje, budeš ho během zmámení považovat za svou pravou lásku. Šumivá, růžově zbarvená kapalina obsahuje jednu snadno přehlédnutelnou bublinu ve tvaru srdce.
</dnd-item>

<dnd-item
  title="Naslouchátko"
  original="Ear Horn of Hearing"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní účel"
  item="Všední předmět"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Naslouchátko**

_Divotvorný předmět, běžný_

Když si ho přiložíš k uchu, naslouchátko potlačí účinky ohluchnutí a ty můžeš normálně slyšet.
</dnd-item>

<dnd-item
  title="Nástroj bardů"
  original="Instrument of the Bards"

  rulebook="Průvodce PH"

  rarity="Neobvyklý, Vzácný, Velmi vzácný, Legendární"

  attunement="Bardem"
  interaction="žádná int."

  purpose="Sesílání"
  item="Všední předmět"

  combat-effect="Jiný efekt"
  bonus="Nevýhoda"

  limit="Neomezené, 1/denně"
  duration="Permanentní"
  >

*Divotvorný předmět, různě vzácný (vyžaduje sladění s bardem)*

*Nástroj bardů* je vynikající exemplář svého druhu, ve všech ohledech lepší než obyčejný nástroj. Existuje sedm typů těchto nástrojů, každý pojmenovaný po nějaké legendární bardské koleji. Následující tabulka uvádí kouzla, která jsou běžná pro všechny nástroje, i kouzla, která jsou specifická pro každý z nich, a vzácnost jednotlivých nástrojů. Tvor, který se pokusí na nástroj hrát, aniž by s ním byl sladěn, musí uspět v záchranném hodu na Moudrost se SO 15, jinak utrpí psychické zranění 2k4.

Pomocí akce můžeš hrát na nástroj a seslat jedno z jeho kouzel. Když se nástroj použije k seslání kouzla, nelze ho použít k opětovnému seslání daného kouzla až do příštího úsvitu. Kouzla používají tvou sesílací vlastnost a tvůj SO záchrany kouzla.

Na nástroj můžeš hrát během sesílání kouzla, jež při neúspěšném záchranném hodu způsobuje aspoň jednomu z cílů zmámení, čímž způsobíš cílům nevýhodu k záchraně. Tento účinek platí pouze v případě, že má kouzlo pohybovou či surovinovou složku.

| Nástroj | Vzácnost | Kouzla |
| --- | --- | --- |
| Všechny | — | *Leť*, *levitace*, *neviditelnost*, *ochrana před zlem a dobrem* plus kouzla uvedená u konkrétního nástroje |
| Anstrutova harfa | Velmi vzácná | *Ovládni počasí*, *trnová zeď*, *zhoj zranění* (5. úroveň) |
| Canaithova mandolína | Vzácná | *Ochrana před energií* (pouze bleskovou), *rozptyl magii*, *zhoj zranění* (3. úroveň) |
| Cliova lyra | Vzácná | *Ohnivá zeď*, *tvaruj kámen*, *větrná chůze* |
| Dossova loutna | Neobvyklá | *Ochrana před energií* (pouze ohnivou), *ochrana před jedem*, *přátelství zvířat* |
| Fochlucanova bandura | Neobvyklá | *Mluv se zvířaty*, *sukovice*, *vílí oheň*, *zapletení* |
| Mac-Fuimidhova citera | Neobvyklá | *Kůrokůže*, *oblak mlhy*, *zhoj zranění* |
| Ollamhova harfa | Legendární | *Ohnivá bouře*, *ovládni počasí*, *zmatek* |
</dnd-item>

<dnd-item
  title="Nástroj iluzí"
  original="Instrument of Illusions"

  rulebook="Xanatharův průvodce vším"

  rarity="Běžný"

  attunement="Kýmkoliv, Bardem"
  interaction="žádná int."

  purpose="Konkrétní účel"
  item="Všední předmět"

  combat-effect="Nebojový"
  bonus="Žádný bonus"

  limit="Neomezené"
  duration="Zvláštní"
  >

**Nástroj iluzí**

_Divotvorný předmět, běžný (vyžaduje sladění)_

Když hraješ na tento hudební nástroj, můžeš v okruhu 1 sáhu od nástroje vytvářet neškodné falešné optické iluze. Pokud jsi bard, zvětší se tento poloměr na 3 sáhy. Mezi typické iluze patří světelné noty, spektrální tanečnice, motýli a jemně padající sníh. Kouzelné iluze nemají ani hmotnost, ani zvuk a jsou zjevně jen zdánlivé. Jakmile přestaneš hrát, iluze skončí.
</dnd-item>

<dnd-item
  title="Nástroj tajemného sdělení"
  original="Instrument of Scribing"

  rulebook="Xanatharův průvodce vším"

  rarity="Běžný"

  attunement="Kýmkoliv, Bardem"
  interaction="žádná int."

  purpose="Konkrétní účel"
  item="Všední předmět"

  combat-effect="Nebojový"
  bonus="Žádný bonus"

  limit="Nabití s obnovou"
  duration="X dní"
  >

**Nástroj tajemného sdělení**

_Divotvorný předmět, běžný (vyžaduje sladění)_

Tento hudební nástroj má 3 dávky. Když na něj hraješ, můžeš v rámci akce utratit jednu dávku a zapsat na nemagický objekt nebo povrch, které vidíš v okruhu 6 sáhů, magickou zprávu. Zpráva může mít maximálně 6 slov a zapíše se v jazyce, který znáš. Pokud jsi bard, můžeš zapsat až dalších 7 slov a rozhodnout se, že zpráva bude slabě zářit a bude vidět v nemagické tmě. Kouzlo *rozptyl magii* zprávu smaže, jinak vydrží následujících 24 hodin.

Nástroj si za úsvitu každého dne obnoví všechny spotřebované dávky.
</dnd-item>

<dnd-item
  title="Nátepníky lukostřelby"
  original="Bracers of Archery"

  rulebook="Průvodce PH"

  rarity="Neobvyklý"

  attunement="Kýmkoliv"
  interaction="žádná int."

  purpose="Trvalý přínos"
  item="Zbroj"

  combat-effect="+zásah"
  bonus="+2"

  limit="Neomezené"
  duration="Permanentní"
  >

*Divotvorný předmět, neobvyklý (vyžaduje sladění)*

Když máš na sobě tyto nátepníky, jsi zdatný s dlouhým i krátkým lukem a máš bonus +2 k hodům na zranění pro útoky na dálku pomocí těchto zbraní.
</dnd-item>

<dnd-item
  title="Nátepníky obrany"
  original="Bracers of Defense"

  rulebook="Průvodce PH"

  rarity="Vzácný"

  attunement="Kýmkoliv"
  interaction="žádná int."

  purpose="Trvalý přínos"
  item="Zbroj"

  combat-effect="+oč"
  bonus="+2"

  limit="Neomezené"
  duration="Permanentní"
  >

*Divotvorný předmět, vzácný (vyžaduje sladění)*

Když máš na sobě tyto nátepníky a nemáš na sobě žádnou zbroj ani nepoužíváš štít, máš bonus +2 k OČ.
</dnd-item>

<dnd-item
  title="Nejpevnější lepidlo"
  original="Sovereign Glue"

  rulebook="Průvodce PH, Jeskyně a draci"

  rarity="Legendární"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="Nebojový"
  bonus="Žádný bonus"

  limit="Nabití bez obnovy"
  duration="Permanentní"
  >

*Divotvorný předmět, legendární*

Tato lepkavá, mléčně bílá hmota dokáže trvale slepit dva předměty. Musí se skladovat v nádobě či lahvici, která je zevnitř vytřená *olejem kluzkosti*. Při nalezení nádoba obsahuje 1k6 + 1 uncí.

Jedna unce lepidla může pokrýt 1 stopu čtvereční povrchu. Ztvrdnutí lepidla trvá 1 minutu. Jakmile lepidlo ztvrdne, vytvoří spoj, který se dá rozpojit pouze nanesením *univerzálního rozpouštědla* či *éterického oleje*, nebo kouzlem *přání*.
</dnd-item>

<dnd-item
  title="Nenasytný pytel"
  original="Bag of Devouring"

  rulebook="Průvodce PH"

  rarity="Velmi vzácný"

  attunement="Nevyžaduje"
  interaction="Prokletý"

  purpose="Nekonkrétní účel"
  item="Úložný předmět"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, velmi vzácný*

Tento vak zvnějšku připomíná *pytel beztíže*, ale jde o hrdlo gigantického mimodimenzionálního tvora. Otočení pytle naruby hrdlo uzavře.

Mimodimenzionální tvor spojený s tímto pytlem vnímá vše, co se umístí do pytle. Zvíře nebo zeleninu, jež se zcela umístí do pytle, zhltne a daná věc je navždy ztracená. Když se do pytle vloží část živého tvora, například když do něj někdo sáhne, je 50% šance, že tvor bude vtažen dovnitř pytle. Tvor uvnitř pytle se může pomocí akce pokusit uniknout úspěšným ověřením Síly se SO 15. Jiný tvor může pomocí akce sáhnout do pytle a vytáhnout tvora ven pomocí úspěšného ověření Síly se SO 20 (pokud sám není vtažený do pytle). Tvor, který začne svůj tah uvnitř pytle, je sežrán a jeho tělo zničeno.

Neživé předměty lze v pytli skladovat, přičemž pojme až stopu krychlovou takového materiálu. Avšak jednou za den pytel spolkne předměty, které se v něm nachází, a vyplivne je do jiné sféry existence. Čas a sféru určuje PJ.

Pokud se pytel probodne či protrhne, zničí se a všechno, co je v něm, se přenese na náhodné místo v Astrální sféře.
</dnd-item>

<dnd-item
  title="Netopýří plášť"
  original="Cloak of the Bat"

  rulebook="Průvodce PH"

  rarity="Vzácný"

  attunement="Kýmkoliv"
  interaction="žádná int."

  purpose="Cestování"
  item="Oblečení"

  combat-effect="Jiný efekt"
  bonus="Výhoda"

  limit="Neomezené, 1/denně"
  duration="Permanentní"
  >

*Divotvorný předmět, vzácný (vyžaduje sladění)*

Když máš na sobě tento plášť, máš výhodu k ověřením Obranosti (Nenápadnosti). V oblasti šera či tmy můžeš uchopit lem pláště oběma rukama a použít ho k létání rychlostí 8 sáhů. Pokud někdy během létání tímto způsobem pustíš lem pláště, nebo pokud přestaneš být v šeru či tmě, ztratíš tuto rychlost létání.

Když máš na sobě plášť v oblasti šera či tmy, můžeš pomocí akce na sebe seslat *proměň tvora* a přeměnit se v netopýra. V netopýří podobě si uchováš své hodnoty Inteligence, Moudrosti a Charismatu. Plášť nelze znovu použít tímto způsobem až do příštího úsvitu.
</dnd-item>

<dnd-item
  title="Nezlomitelný šíp"
  original="Unbreakable Arrow"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Zbraně"
  item="Zbraň"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Nezlomitelný šíp**

_Střelivo, běžné_

Tento šíp nejde zlomit. Výjimkou je případ, kdy se nachází v *antimagickém poli*.
</dnd-item>

<dnd-item
  title="Nolzurovy úchvatné barvy"
  original="Nolzur's Marvelous Pigments"

  rulebook="Průvodce PH, Jeskyně a draci"

  rarity="Velmi vzácný"

  attunement="Nevyžaduje"
  interaction="žádná int."

  purpose="Nekonkrétní účel"
  item="Lektvar"

  combat-effect="Nebojový"
  bonus="Žádný bonus"

  limit="Nabití bez obnovy"
  duration="Permanentní"
  >

*Divotvorný předmět, velmi vzácný*

Tyto barvy se obvykle nachází v 1k4 kalíšcích spolu se štětcem uvnitř dřevěné krabičky (celková váha je 1 libra) a umožňují vytvořit trojrozměrné předměty jejich dvourozměrným namalováním. Barvy stékají ze štětce a vytváří požadovaný předmět, když se soustředíš na svou představu.

Každý kalíšek vystačí na pokrytí 40 sáhů čtverečních povrchu, což ti umožňuje vytvořit neživé předměty či rysy terénu — například dveře, jámu, květiny, stromy, místnosti či zbraně — do celkového objemu až 80 sáhů krychlových. Pokrytí 40 sáhů čtverečních zabere 10 minut.

Když dokončíš svou malbu, znázorněný předmět či rys terénu se stane skutečným, nemagickým předmětem. Namalované dveře na zdi tedy vytvoří skutečné dveře, které se dají otevřít k čemukoliv, co je za nimi. Namalovaná jáma na podlaze vytvoří skutečnou jámu a její hloubka se odečte z celkové oblasti předmětů, které vytvoříš.

Nic, co barvy vytvoří, nesmí mít větší hodnotu než 25 zl. Nakreslíš-li předmět větší hodnoty (například diamant nebo hromada zlata), předmět bude vypadat věrohodně, ale pečlivé prozkoumání odhalí, že je vyroben z těsta, kosti či jiného bezcenného materiálu.

Namaluješ-li nějakou formu energie, například oheň či blesk, energie se objeví, ale pomine hned, jak dokončíš svou malbu, aniž by způsobila nějakou škodu.
</dnd-item>

<dnd-item
  title="Obránce"
  original="Defender"

  rulebook="Průvodce PH"

  rarity="Legendární"

  attunement="Kýmkoliv"
  interaction="žádná int."

  purpose="Zbraně"
  item="Zbraň"

  combat-effect="+útok, +oč, +zásah"
  bonus="+3"

  limit="Neomezené"
  duration="Permanentní"
  >

*Zbraň (jakýkoli meč), legendární (vyžaduje sladění)*

Získáš bonus +3 k hodům na útok a na zranění pomocí této magické zbraně.

Když poprvé ve svém tahu útočíš tímto mečem, můžeš přesunout část či celý bonus meče do svého Obranného čísla, místo abys ho použil k útokům v daném tahu. Například můžeš snížit bonus ke svým hodům na útok a na zranění na +1 a získat bonus +2 k OČ. Upravené bonusy zůstávají platné do začátku tvého příštího tahu, ačkoliv musíš meč držet, abys z něj získal bonus k OČ.
</dnd-item>

<dnd-item
  title="Obromlat"
  original="Giant Slayer"

  rulebook="Průvodce PH"

  rarity="Vzácný"

  attunement="Nevyžaduje"
  interaction="žádná int."

  purpose="Zbraně"
  item="Zbraň"

  combat-effect="+útok, +zásah, +stav"
  bonus="+1"

  limit="Neomezené"
  duration="Permanentní"
  >

*Zbraň (jakákoli sekera nebo meč), vzácná*

Získáš bonus +1 k hodům na útok a na zranění pomocí této magické zbraně.

Když zasáhneš obra touto zbraní, utrpí dodatečné zranění typu zbraně 2k6 a musí uspět v záchranném hodu na Sílu se SO 15, jinak je sražen k zemi. Pro účely této zbraně se za „obra“ považuje jakýkoliv tvor s typem obr, včetně etinů a trollů.
</dnd-item>

<dnd-item
  title="Oči přesného vidění"
  original="Eyes of Minute Seeing"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Tematické efekty"
  item="Oblečení"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, neobvyklý*

Tyto křišťálové čočky pasují na oči. Když je máš na sobě, vidíš mnohem lépe než normálně až do vzdálenosti 1 stopa. Máš výhodu k ověřením Inteligence (Pátrání), která se opírají o zrak, když prohledáváš oblast, či studuješ předmět v dané vzdálenosti.
</dnd-item>

<dnd-item
  title="Odkládací zbroj"
  original="Cast-off Armor"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Zbroje"
  item="Zbroj"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Odkládací zbroj**

_Zbroj (lehká, střední nebo těžká), běžná_

Tuto zbroj můžeš sundat v rámci své akce.
</dnd-item>

<dnd-item
  title="Ohlušující roh"
  original="Horn of Blasting"

  rulebook="Průvodce PH"

  rarity="Vzácný"

  attunement="Nevyžaduje"
  interaction="žádná int."

  purpose="Způsobující stav"
  item="Všední předmět"

  combat-effect="+stav"
  bonus="Žádný bonus"

  limit="Neomezené"
  duration="1 minuta"
  >

*Divotvorný předmět, vzácný*

Jako akci můžeš vyslovit zaklínadlo rohu a pak do něj fouknout, což vydá bouřlivé zaburácení v kuželu 6 sáhů, které je slyšet 120 sáhů daleko. Každý tvor v kuželu si musí hodit záchranný hod na Odolnost se SO 15. Když tvor neuspěje, utrpí hromové zranění 5k6 a ohluchne na 1 minutu. Při úspěšném záchranném hodu utrpí poloviční zranění a neohluchne. Tvorové a předměty ze skla či křišťálu mají nevýhodu k záchrannému hodu a utrpí zranění 10k6 místo 5k6.

Při každém použití magie rohu je 20% šance, že roh vybuchne. Výbuch způsobí uživateli ohnivé zranění 10k6 a roh se zničí.
</dnd-item>

<dnd-item
  title="Ohniskový předmět +X"

  rulebook="Jeskyně a draci"

  rarity="Neobvyklý, Vzácný, Velmi vzácný"

  attunement="Sesilatelem"
  interaction="žádná int."

  purpose="Sesílání"
  item="Jiný"

  combat-effect="+útok, +so"
  bonus="+1, +2, +3"

  limit="Neomezené"
  duration="Permanentní"
  >

**Ohniskový předmět +X**

_Různá, vyžaduje Sladění se Sesilatelem kouzel_

Tento Ohniskový předmět zvýší tvůj Útočný bonus kouzel a tvůj SO Záchrany kouzel o Hodnotu danou jeho Vzácností. Vypadá jako některý standardní Ohniskový předmět. Existují varianty pro konkrétní Povolání, pro jednotlivé Typy magie (Mystickou, Božskou, Přírodní) i zcela univerzální.
|**Vzácnost**|	**Bonus**|
|--------|-------|
|Neobvyklý|	+1|
|Vzácný|	+2|
|Velmi vzácný|	+3|
</dnd-item>

<dnd-item
  title="Ohnivá berla"
  original="Staff of Fire"

  rulebook="Průvodce PH, Jeskyně a draci"

  rarity="Velmi vzácný"

  attunement="Čarodějem, Černokněžníkem, Druidem, Kouzelníkem"
  interaction="žádná int."

  purpose="Kouzlící"
  item="Berla"

  combat-effect="Jiný efekt"
  bonus="Žádný bonus"

  limit="Neomezené"
  duration="Permanentní"
  >

*Berla, velmi vzácná (vyžaduje sladění s čarodějem, černokněžníkem, druidem nebo kouzelníkem)*

Když držíš tuto berlu, jsi odolný vůči ohnivému zranění.

Berla má 10 dávek. Když ji držíš, můžeš použít akci k spotřebování 1 či více dávek a tím pomocí ní seslat jedno z následujících kouzel, za použití tvého SO záchrany kouzla: *hořící ruce* (1 dávka), *ohnivá koule* (3 dávky) nebo *ohnivá zeď* (4 dávky).

Každý den za úsvitu si dobije 1k6 + 4 spotřebovaných dávek. Spotřebuješ-li poslední dávku, hoď k20. Padne-li 1, berla zčerná, promění se v popel a zničí se.
</dnd-item>

<dnd-item
  title="Ochranný plášť"
  original="Cloak of Protection"

  rulebook="Průvodce PH, Jeskyně a draci"

  rarity="Neobvyklý"

  attunement="Kýmkoliv"
  interaction="žádná int."

  purpose="Trvalý přínos"
  item="Oblečení"

  combat-effect="+oč, Jiný efekt"
  bonus="+1"

  limit="Neomezené"
  duration="Permanentní"
  >

*Divotvorný předmět, neobvyklý (vyžaduje sladění)*

Když máš na sobě tento plášť, získáš bonus +1 k OČ a záchranným hodům.
</dnd-item>

<dnd-item
  title="Oko a Ruka Vekny"
  original="Eye and Hand of Vecna"

  rulebook="Průvodce PH"

  rarity="Artefakt"

  attunement="Kýmkoliv"
  interaction="žádná int."

  purpose="Artefakty"
  item="Šperk"

  combat-effect="Jiný efekt"
  bonus="Žádný bonus"

  limit="Neomezené, Nabití s obnovou"
  duration="Permanentní"
  >

*Divotvorný předmět, artefakt (vyžaduje sladění)*

Jméno Vekna téměř nikdo nevyslovuje, a když, tak jen potichu. Vekna byl ve své době jedním z nejmocnějších kouzelníků. Pomocí černé magie a dobývání vytvořil strašlivou říši. Přes veškerou svou moc nemohl uniknout své smrtelnosti. Začal se bát smrti a podnikat kroky, aby nikdy nepřišel jeho konec.

Orkus, démonický kníže nemrtvých, naučil Veknu rituál, který mu měl umožnit žít dál jako kostěj. Po smrti se Vekna stal největším z kostějů. I když jeho tělo postupně chřadlo, až se rozložilo, Vekna dál rozšiřoval své zlé panství. Jeho charakter byl tak hrozivý a ohyzdný, že jeho poddaní se báli vyslovit jeho jméno. Byl to „Ten, o kterém se jen šeptá“, „Pán Pavoučího trůnu“, „Nehynoucí král“ a „Pán ze Shnilé věže“.

Říká se, že Veknův velitel Kas prahl mít Pavoučí trůn pro sebe, nebo že meč, který pro něho jeho pán udělal, ho svedl ke vzpouře. Ať byl důvod jakýkoliv, Kas přivedl vládu Nehynoucího krále ke konci v strašlivé bitvě, po které z Veknovy věže zbyla jen hromada popela. Z Vekny zbyla jen jedna ruka a jedno oko, příšerné artefakty, jež se stále snaží ve světě prosazovat vůli Toho, o kterém se jen šeptá.

*Oko Vekny* a *Ruka Vekny* se dají najít společně, nebo zvlášť. Oko vypadá jako krví podlitý orgán bez důlku. Ruka je mumifikovaná a nechvějící se končetina.

Aby ses sladil s okem, musíš si vydloubnout své vlastní oko a vložit artefakt do prázdného důlku. Oko se samo transplantuje do tvé hlavy a zůstane v ní, dokud nezemřeš. Jakmile je oko vloženo, přemění se ve zlaté oko se štěrbinou jako zorničkou, stejně jako kočičí. Dojde-li k vyjmutí oka, zemřeš.

Aby ses sladil s rukou, musíš si odříznout svou levou ruku u zápěstí a přitisknout artefakt k pahýlu. Ruka se sama transplantuje ke tvé paži a stane se funkčním doplňkem. Dojde-li k odejmutí ruky, zemřeš.

***Náhodné vlastnosti.*** *Oko Vekny* i *Ruka Vekny* mají každý následující náhodě určené vlastnosti:

 * 1 vedlejší prospěšná vlastnost
 * 1 hlavní prospěšná vlastnost
 * 1 vedlejší škodlivá vlastnost

***Vlastnosti oka.*** Tvé přesvědčení se změní na neutrálně zlé a získáš následující užitky:

 * Máš pravdivé vidění.
 * Použitím akce můžeš vidět, jako bys měl na sobě *prsten rentgenového vidění*. Tento účinek můžeš ukončit jako bonusovou akci.
 * Oko má 8 dávek. Jako akci můžeš spotřebovat 1 či více dávek a seslat tak z oka jedno z následujících kouzel (SO záchrany 18): *jasnozřivost* (2 dávky), *koruna šílenství* (1 dávka), *podrob nestvůru* (5 dávek), *rozklad* (4 dávky) nebo *zlé oko* (4 dávky). Každý den za úsvitu si oko dobije 1k4 + 4 spotřebovaných dávek. Pokaždé, když sešleš z oka kouzlo, je 5% šance, že Vekna vytrhne tvou duši z těla, sežere ji a pak převezme kontrolu nad tělem jako loutkou. Pokud se tak stane, staneš se CP pod kontrolou PJ.

***Vlastnosti ruky.*** Tvé přesvědčení se změní na neutrálně zlé a získáš následující užitky:

 * Tvá hodnota Síly se změní na 20, pokud už není 20 či vyšší.
 * Každý útok na blízko kouzlem, který provedeš touto rukou, a každý útok na blízko zbraní, který provedeš zbraní drženou touto rukou, způsobí při zásahu dodatečné chladné zranění 2k8.
 * Ruka má 8 dávek. Jako akci můžeš spotřebovat 1 či více dávek a seslat tak z ruky jedno z následujících kouzel (SO záchrany 18): *prst smrti* (5 dávek), *spánek* (1 dávka), *teleport* (3 dávky) nebo *zpomalení* (2 dávky). Každý den za úsvitu si ruka dobije 1k4 + 4 spotřebovaných dávek. Pokaždé, když sešleš z ruky kouzlo, sešle na tebe kouzlo *sugesce* (SO záchrany 18) a požaduje, abys spáchal zlý skutek. Ruka může určit konkrétní skutek, nebo ho nechat na tobě.

***Vlastnosti oka a ruky.*** Pokud se sladíš s rukou i okem, získáš následující užitky navíc:

 * Jsi imunní vůči nemocem a jedu.
 * Použití rentgenového vidění oka ti nikdy nezpůsobí únavu.
 * Umíš vytušit nebezpečí a nejsi-li neschopný, nelze tě překvapit.
 * Začínáš-li svůj tah s aspoň 1 životem, obnovíš si 1k10 životů.
 * Pokud má tvor kostru, můžeš se pokusit proměnit jeho kosti v rosol dotykem *Ruky Vekny*. Můžeš to udělat jako akci tak, že zaútočíš útokem na blízko zbraní proti tvorovi ve tvém dosahu, přičemž jako svůj útočný bonus na blízko použiješ buď ten pro zbraně, nebo pro kouzla. Při zásahu musí cíl uspět v záchranném hodu na Odolnost se SO 18, jinak se sníží jeho životy na 0.
 * Jako akci můžeš seslat *přání*. Tuto vlastnost nelze použít znovu, dokud neuplyne 30 dní.

***Zničení oka a ruky.*** Jsou-li *Oko Vekny* i *Ruka Vekny* připojeny ke stejnému tvorovi a tento tvor je zabit *Kasovým mečem*, pak oko i ruka vybuchnou ohněm a promění se v popel a jsou navždy zničeny. Jakýkoliv jiný pokus o zničení oka nebo ruky se zdá, že funguje, ale artefakt se znovu objeví v jedné z mnoha Veknových skrytých kobek, kde čeká, až bude znovu nalezen.
</dnd-item>

<dnd-item
  title="Okouzlující berla"
  original="Staff of Charming"

  rulebook="Průvodce PH"

  rarity="Vzácný"

  attunement="Bardem, Čarodějem, Černokněžníkem, Druidem, Klerikem, Kouzelníkem"
  interaction="žádná int."

  purpose="Kouzlící"
  item="Berla"

  combat-effect="Jiný efekt"
  bonus="Žádný bonus"

  limit="Nabití s obnovou"
  duration="Permanentní"
  >

*Berla, vzácná (vyžaduje sladění s bardem, čarodějem, černokněžníkem, druidem, klerikem či kouzelníkem)*

Když držíš tuto berlu, můžeš použít akci k spotřebování 1 z jejích 10 dávek a tím pomocí ní seslat *porozumění jazykům*, *rozkaz* nebo *zmam osobu*, za použití tvého SO záchrany kouzla. Berla se dá také použít jako magická hůl.

Držíš-li hůl a neuspěješ v záchranném hodu proti očarovacímu kouzlu, které cílí pouze na tebe, můžeš změnit svou neúspěšnou záchranu v úspěšnou. Tuto vlastnost berly nelze použít znovu až do příštího úsvitu. Uspěješ-li v záchraně proti očarovacímu kouzlu, s či bez intervence berly, můžeš pomocí své reakce spotřebovat 1 dávku z berly a otočit kouzlo zpět proti jeho sesilateli, jako bys ho seslal.

Každý den za úsvitu si berla dobije 1k8 + 2 spotřebovaných dávek. Spotřebuješ-li poslední dávku, hoď k20. Padne-li 1, berla ztratí své vlastnosti a stane se nemagickou holí.
</dnd-item>

<dnd-item
  title="Okouzlující oči"
  original="Eyes of Charming"

  rulebook="Průvodce PH"

  rarity="Neobvyklý"

  attunement="Kýmkoliv"
  interaction="žádná int."

  purpose="Kouzlící"
  item="Oblečení"

  combat-effect="Jiný efekt"
  bonus="Žádný bonus"

  limit="Nabití s obnovou"
  duration="Permanentní"
  >

*Divotvorný předmět, neobvyklý (vyžaduje sladění)*

Tyto křišťálové čočky pasují na oči. Mají 3 dávky. Když je máš na sobě, jako akci můžeš spotřebovat 1 dávku k seslání kouzla *zmam osobu* (SO záchrany 13) na humanoida do 6 sáhů od tebe, pokud na sebe s cílem navzájem vidíte. Každý den za úsvitu si čočky dobijí všechny spotřebované dávky.
</dnd-item>

<dnd-item
  title="Okouzlující parfém"
  original="Perfume of Bwitching"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní účel"
  item="Všední předmět"

  combat-effect="Nebojový"
  bonus="Výhoda"

  limit="Jednorázové"
  duration="X hodin"
  >

**Okouzlující parfém**

_Divotvorný předmět, běžný_

Tato malá lahvička obsahuje kouzelný parfém a vystačí ti jen na jedno použití. Parfém na sebe můžeš nanést pomocí akce a jeho účinek trvá 1 hodinu. Po tuto dobu máš výhodu na všechna ověření Charismatu proti humanoidům s nebezpečností 1 nebo nižší. Tvorové ovlivnění parfémem si nejsou vědomi, že na ně působí magie.
</dnd-item>

<dnd-item
  title="Okovaná kožená zbroj mistra převleků"
  original="Glamoured studded leather"

  rulebook="Průvodce PH, Jeskyně a draci"

  rarity="Vzácný"

  attunement="Nevyžaduje"
  interaction="žádná int."

  purpose="Zbroje"
  item="Zbroj"

  combat-effect="+oč, Jiný efekt"
  bonus="+1"

  limit="Neomezené"
  duration="Permanentní"
  >

*Zbroj (okovaná kožená), vzácná*

Když máš na sobě tuto zbroj, získáš bonus +1 k OČ. Můžeš také pomocí bonusové akce vyslovit zaklínadlo zbroje a tím způsobit, že na sebe vezme podobu normálního oblečení, nebo jiného druhu zbroje. Určíš, jak má vypadat, včetně barvy, stylu a příslušenství, ale zbroj si ponechá svůj normální objem a váhu. Iluzorní vzhled vydrží, dokud nepoužiješ tuto vlastnost znovu, nebo si zbroj nesundáš.
</dnd-item>

<dnd-item
  title="Okřídlené boty"
  original="Winged Boots"

  rulebook="Průvodce PH"

  rarity="Neobvyklý"

  attunement="Kýmkoliv"
  interaction="žádná int."

  purpose="Cestování"
  item="Boty"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, neobvyklý (vyžaduje sladění)*

Když máš na sobě tyto boty, máš rychlost létání rovnou své rychlosti chůze. Můžeš je využít až na 4 hodiny létání najednou, nebo na několik kratších letů, přičemž každý ukrojí z doby trvání minimálně 1 minutu. Letíš-li, když doba trvání vyprší, začneš klesat rychlostí 6 sáhů za kolo, dokud nepřistaneš.

Za každých 12 hodin, co se boty nepoužívají, si dobijí 2 hodiny létání.
</dnd-item>

<dnd-item
  title="Olej kluzkosti"
  original="Oil of Slipperiness"

  rulebook="Průvodce PH, Jeskyně a draci"

  rarity="Neobvyklý"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="Jiný efekt"
  bonus="Žádný bonus"

  limit="Neomezené"
  duration="Permanentní"
  >

*Lektvar, neobvyklý*

Toto lepkavé černé mazadlo je husté a těžké v nádobě, ale když se vylije, rychle se roztéká. Olej může pokrýt Středního či menšího tvora, spolu s vybavením, co drží a má na sobě (za každou třídu velikosti nad Střední je potřeba jeden flakónek navíc). Nanesení oleje trvá 10 minut. Ovlivněný tvor pak získá účinek kouzla *volnost* na 8 hodin.

Nebo se olej dá pomocí akce vylít na zem, kde pokryje čtverec 2 × 2 sáhy se stejným účinkem jako kouzlo *sádlo* na 8 hodin.
</dnd-item>

<dnd-item
  title="Olej ostrosti"
  original="Oil of Sharpness"

  rulebook="Průvodce PH, Jeskyně a draci"

  rarity="Velmi vzácný"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="+útok, +zásah"
  bonus="+3"

  limit="Neomezené"
  duration="1 minuta"
  >

*Lektvar, velmi vzácný*

Tento čirý, rosolovitý olej se třpytí drobnými, ultratenkými stříbrnými střípky. Olej se dá nanést na jednu sečnou či bodnou zbraň, nebo až 5 sečných či bodných kusů střeliva. Nanesení oleje trvá 1 minutu. Na 1 hodinu je natřený předmět magický a má bonus +3 k hodům na útok a na zranění.
</dnd-item>

<dnd-item
  title="Omotávací lano"
  original="Rope of Entanglement"

  rulebook="Průvodce PH, Jeskyně a draci"

  rarity="Vzácný"

  attunement="Nevyžaduje"
  interaction="žádná int."

  purpose="Způsobující stav"
  item="Výbava"

  combat-effect="+stav"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, vzácný*

Toto lano je 6 sáhů dlouhé a váží 3 libry. Držíš-li jeden jeho konec a pomocí akce vyslovíš jeho zaklínadlo, druhý konec lana vystřelí k tvorovi, kterého vidíš do 4 sáhů od sebe, aby ho obtočil. Cíl musí uspět v záchranném hodu na Obratnost se SO 15, jinak se stane zadržený.

Tvora můžeš uvolnit, když pomocí bonusové akce vyslovíš zaklínadlo podruhé. Cíl, který je zadržený lanem, může použít akci k hodu na ověření Síly nebo Obratnosti (dle volby cíle) se SO 15. Při úspěchu lano přestane tvora zadržovat.

Lano má OČ 20 a 20 životů. Každých 5 minut si obnoví 1 život, pokud má aspoň 1 život. Klesnou-li životy lana na 0, lano se zničí.
</dnd-item>

<dnd-item
  title="Opasek obří síly"
  original="Belt of Giant Strength"

  rulebook="Průvodce PH, Jeskyně a draci"

  rarity="Vzácný, Velmi vzácný, Legendární"

  attunement="Kýmkoliv"
  interaction="žádná int."

  purpose="Posilovače"
  item="Oblečení"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, různě vzácný (vyžaduje sladění)*

Když máš na sobě tento pasek, tvá hodnota Síly se změní na hodnotu danou opaskem. Je-li tvá hodnota Síly bez něj větší nebo rovna hodnotě opasku, opasek na tebe nijak nepůsobí.

Existuje šest variant tohoto opasku s různou vzácností dle šesti druhů skutečných obrů. *Opasek síly kamenného obra* a *opasek síly ledového obra* vypadají různě, ale mají stejný účinek.

| Typ obra | Síla | Vzácnost |
| --- | --- | --- |
| Kopcový obr | 21 | Vzácný |
| Kamenný/ledový obr | 23 | Velmi vzácný |
| Ohnivý obr | 25 | Velmi vzácný |
| Oblačný obr | 27 | Legendární |
| Bouřný obr | 29 | Legendární |
</dnd-item>

<dnd-item
  title="Orkusova hůlka"
  original="Wand of Orcus"

  rulebook="Průvodce PH"

  rarity="Artefakt"

  attunement="Kýmkoliv"
  interaction="Vnímající"

  purpose="Artefakty"
  item="Hůlka, Zbraň"

  combat-effect="+útok, +zásah, +oč, Jiný efekt"
  bonus="+3"

  limit="Neomezené, Nabití s obnovou"
  duration="Permanentní"
  >

*Hůlka, artefakt (vyžaduje sladění)*

Příšerná *Orkusova hůlka* opouští Orkuse jen vzácně. Tento předmět, zlý jako jeho tvůrce, má stejné cíle jako démonický kníže: Uhasit životy všeho živého a spoutat Materiální sféru nemrtvostí. Orkus umožňuje své hůlce, aby občas vyklouzla z jeho dosahu. Když to hůlka udělá, magicky se objeví někde, kde její pán cítí příležitost dosáhnout svého padlého cíle.

Hůlka je vyrobena z kostí tvrdých jako železo a její špička je magicky zvětšená lebka, která kdysi patřila lidskému hrdinovi, jehož Orkus zabil. Hůlka umí magicky měnit svou velikost, aby lépe padla do ruky svému uživateli. V přítomnosti hůlky vadnou rostliny, kazí se nápoje, tlejí těla a daří se obtížnému hmyzu.

Tvor, kromě Orkuse, který se pokouší s hůlkou sladit, si musí hodit záchranný hod na Odolnost se SO 17. Když tvor uspěje, utrpí nekrotické zranění 10k6. Když v záchranném hodu neuspěje, zemře a povstane jako zombie.

Ten, kdo se s ní sladil, může hůlku používat jako magický palcát, který dává bonus +3 k hodům na útok a na zranění pomocí ní. Při zásahu hůlka způsobuje dodatečné nekrotické zranění 2k12.

***Náhodné vlastnosti.*** *Orkusova hůlka* má následující náhodě určené vlastnosti:

 * 2 vedlejší prospěšné vlastnosti
 * 1 hlavní prospěšná vlastnost
 * 2 vedlejší škodlivé vlastnosti
 * 1 hlavní škodlivá vlastnost

Škodlivé vlastnosti *Orkusovy hůlky* jsou potlačeny, zatímco je s ní sladěn Orkus.

***Ochrana.*** Když hůlku držíš, získáš bonus +3 k Obrannému číslu.

***Kouzla.*** Hůlka má 7 dávek. Když ji držíš, jako akci můžeš spotřebovat 1 či více dávek a seslat tak z hůlky jedno z následujících kouzel (SO záchrany 18): *hniloba* (2 dávky), *kruh smrti* (2 dávky), *mluv s mrtvými* (1 dávka), *oživ mrtvého* (1 dávka), *prst smrti* (3 dávky) nebo *slovo moci „zabij“* (4 dávky). Každý den za úsvitu si hůlka dobije 1k4 + 3 spotřebovaných dávek.

Když je s hůlkou sladěný Orkus či jeho stoupenec, který je Orkusem požehnaný, může seslat každé její kouzlo použitím o 2 méně dávek (minimum je však 0).

***Povolej nemrtvé.*** Když jsi s hůlkou sladěný, můžeš pomocí akce přivolat kostlivce a zombie, přičemž jich přivoláš tolik, mezi kolik rozdělíš 500 životů, a každý nemrtvý má průměrné životy (viz statistiky v *Bestiáři*). Nemrtví magicky povstanou ze země, nebo se zhmotní nějak jinak na volných místech do 60 sáhů od tebe a plní tvé rozkazy, dokud nejsou zničeni, nebo do úsvitu příštího dne, kdy se rozpadnou na neživé hromádky kostí a tlejících mrtvol. Jakmile použiješ tuto vlastnost hůlky, nelze ji použít znovu až do příštího úsvitu.

Když je s hůlkou sladěný Orkus, může přivolat jakýkoli druh nemrtvých, nejen kostlivce a zombie. Nemrtví nezahynou ani nezmizí za úsvitu příštího dne, ale vydrží, dokud je Orkus nezruší.

***Vědomí.*** *Orkusova hůlka* je vnímající, chaoticky zlý předmět s Inteligencí 16, Moudrostí 12 a Charismatem 16. Slyší a vidí ve tmě do vzdálenosti 24 sáhů.

Hůlka telepaticky komunikuje se svým nositelem a umí mluvit, číst a rozumí démonštině a obecné řeči.

***Osobnost.*** Účelem hůlky je pomáhat uspokojovat Orkusova přání a zabíjet všechno v mnohovesmíru. Hůlka je chladná, krutá, nihilistická a bez špetky humoru.

Aby plnila cíle svého pána, předstírá oddanost svému aktuálnímu uživateli a dává velkolepé sliby, které nemá v úmyslu plnit, například slibuje svému uživateli svrhnout Orkuse.

***Zničení hůlky.*** Aby byla *Orkusova hůlka* zničena, musí ji dávný hrdina, jehož lebka ji zdobí, zanést do Sféry pozitivní energie. Aby se tak stalo, musí nejprve dávno ztracený hrdina obživnout — což není snadný úkol, neboť Orkus uvěznil jeho duši a drží ji ukrytou a dobře střeženou.

Vykoupání hůlky v pozitivní energii způsobí, že hůlka praskne a vybuchne, ale dokud nedojde ke splnění výše uvedených podmínek, okamžitě se znovu objeví v Orkusově vrstvě Propasti.
</dnd-item>

<dnd-item
  title="Orlí oči"
  original="Eyes of Eagle"

  rulebook="Průvodce PH"

  rarity="Neobvyklý"

  attunement="Kýmkoliv"
  interaction="žádná int."

  purpose="Trvalý přínos"
  item="Oblečení"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, neobvyklý (vyžaduje sladění)*

Tyto křišťálové čočky pasují na oči. Když je máš na sobě, máš výhodu k ověřením Moudrosti (Vnímání), která se opírají o zrak. Za dobré viditelnosti umíš rozlišit detaily i nesmírně vzdálených tvorů a předmětů, kteří mají aspoň 2 stopy.
</dnd-item>

<dnd-item
  title="Osvěžující kulička"
  original="Bead of Refreshment"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní účel"
  item="Všední předmět"

  combat-effect="Nebojový"
  bonus="Žádný bonus"

  limit="Jednorázové"
  duration="Permanentní"
  >

**Osvěžující kulička**

_Divotvorný předmět, běžný_

Když necháš tuto houbovitou želatinovou kuličku bez chuti rozpustit v tekutině, přemění až půl litru v čerstvou studenou pitnou vodu. Kulička nemá žádný účinek na kouzelné tekutiny ani na škodlivé látky, jako jsou například jedy.
</dnd-item>

<dnd-item
  title="Oštěp blesků"
  original="Javelin of Lightning"

  rulebook="Průvodce PH, Jeskyně a draci"

  rarity="Neobvyklý"

  attunement="Nevyžaduje"
  interaction="žádná int."

  purpose="Zbraně"
  item="Zbraň"

  combat-effect="+zásah"
  bonus="Žádný bonus"

  limit="1/denně"
  duration="Permanentní"
  >

*Zbraň (oštěp), neobvyklý*

Tento oštěp je magická zbraň. Když ho vrhneš a vyslovíš jeho zaklínadlo, promění se v blesk a utvoří 1 sáh širokou dráhu od tebe k cíli do 24 sáhů od tebe. Každý tvor v dráze mimo tebe a cíl si musí hodit záchranný hod na Obratnost se SO 13. Když tvor neuspěje, utrpí bleskové zranění 4k6, nebo poloviční zranění pří úspěšném záchranném hodu. Blesk se promění zpět na oštěp, když dorazí k cíli. Když zasáhne, cíl utrpí zranění z oštěpu plus bleskové zranění 4k6.

Tuto vlastnost oštěpu nelze použít znovu až do příštího úsvitu. Mezitím ho ale stále lze používat jako magickou zbraň.
</dnd-item>

<dnd-item
  title="Oživlý štít"
  original="Animated shield"

  rulebook="Průvodce PH, Jeskyně a draci"

  rarity="Velmi vzácný"

  attunement="Kýmkoliv"
  interaction="žádná int."

  purpose="Zbroje"
  item="Zbroj"

  combat-effect="Jiný efekt"
  bonus="Žádný bonus"

  limit="Neomezené"
  duration="1 minuta"
  >

*Zbroj (štít), velmi vzácný (vyžaduje sladění)*

Když držíš tento štít, jako bonusovou akci můžeš vyslovit jeho zaklínadlo, aby ožil. Štít skočí do vzduchu a vznáší se ve tvém prostoru, aby tě chránil, jako bys ho držel, ale ty máš ruce volné. Štít zůstane oživlý 1 minutu, dokud nepoužiješ bonusovou akci k ukončení tohoto účinku, nebo dokud nejsi neschopný či nezemřeš. V takovém případě štít spadne na zem, nebo ti padne do ruky, máš-li jednu ruku volnou.
</dnd-item>

<dnd-item
  title="Palcát drcení"
  original="Mace of Smiting"

  rulebook="Průvodce PH"

  rarity="Vzácný"

  attunement="Nevyžaduje"
  interaction="žádná int."

  purpose="Zbraně"
  item="Zbraň"

  combat-effect="+útok, +zásah, Jiný efekt"
  bonus="+1, +3"

  limit="Neomezené"
  duration="Permanentní"
  >

*Zbraň (palcát), vzácný*

Získáš bonus +1 k hodům na útok a na zranění pomocí této magické zbraně. Bonus vzroste na +3, když palcát použiješ k útoku na výtvor.

Když ti padne při hodu na útok s touto zbraní 20, cíl utrpí dodatečné drtivé zranění 7, nebo dodatečné drtivé zranění 14, je-li výtvorem. Má-li výtvor 25 či méně životů po utrpění tohoto zranění, je zničen.
</dnd-item>

<dnd-item
  title="Palcát hrůzy"
  original="Mace of Terror"

  rulebook="Průvodce PH, Jeskyně a draci"

  rarity="Vzácný"

  attunement="Kýmkoliv"
  interaction="žádná int."

  purpose="Zbraně"
  item="Zbraň"

  combat-effect="Jiný efekt"
  bonus="Žádný bonus"

  limit="Nabití s obnovou"
  duration="1 minuta"
  >

*Zbraň (palcát), vzácný (vyžaduje sladění)*

Tato magická zbraň má 3 dávky. Když ji držíš, můžeš použít akci k spotřebování 1 dávky a tím vypustit vlnu hrůzy. Každý tvor dle tvé volby do 6 sáhů od tebe musí uspět v záchranném hodu na Moudrost se SO 15, jinak bude tebou vystrašený na 1 minutu. Zatímco je tvor tímto způsobem vystrašený, musí strávit své tahy tím, že se pokouší od tebe maximálně vzdálit a dobrovolně se nepohne na místo do 6 sáhů od tebe. Také nemůže provádět reakce. Jako svou akci může použít pouze Sprint, nebo se pokusit uniknout z účinku, který mu brání se pohnout. Pokud se tvor nemá kam pohnout, může použít akci Uhýbání. Na konci každého svého tahu může tvor zopakovat záchranný hod a při úspěchu pro něj účinek skončí.

Každý den za úsvitu si palcát dobije 1k3 spotřebovaných dávek.
</dnd-item>

<dnd-item
  title="Palcát rozkolu"
  original="Mace of Disruption"

  rulebook="Průvodce PH, Jeskyně a draci"

  rarity="Vzácný"

  attunement="Kýmkoliv"
  interaction="žádná int."

  purpose="Zbraně"
  item="Zbraň"

  combat-effect="+zásah, Jiný efekt"
  bonus="Žádný bonus"

  limit="Neomezené"
  duration="Permanentní"
  >

*Zbraň (palcát), vzácný (vyžaduje sladění)*

Když touto magickou zbraní zasáhneš běsa či nemrtvého, utrpí dodatečné zářivé zranění 2k6. Má-li cíl 25 či méně životů po utrpění tohoto zranění, musí uspět v záchranném hodu na Moudrost se SO 15, jinak je zničen. Při úspěšné záchraně se tvor stane tebou vystrašený do konce tvého příštího tahu.

Když tuto zbraň držíš, svítí jasným světlem v okruhu o poloměru 4 sáhy a slabým světlem další 4 sáhy.
</dnd-item>

<dnd-item
  title="Pavoučí plášť"
  original="Cloak of Arachnida"

  rulebook="Průvodce PH"

  rarity="Velmi vzácný"

  attunement="Kýmkoliv"
  interaction="žádná int."

  purpose="Tematické efekty"
  item="Oblečení"

  combat-effect="+odolnost/imunita, Jiný efekt"
  bonus="Žádný bonus"

  limit="Neomezené, 1/denně"
  duration="Permanentní"
  >

*Divotvorný předmět, velmi vzácný (vyžaduje sladění)*

Tento hebký oděv je vyroben z černého hedvábí a protkaný jemnými stříbrnými nitkami. Když ho máš na sobě, získáš následující užitky:

 * Jsi odolný vůči jedovému zranění.
 * Máš rychlost šplhání rovnou tvé rychlosti chůze.
 * Můžeš se pohybovat nahoru, dolů i do stran na svislých površích, a dokonce i po stropech hlavou dolů s volnýma rukama.
 * Nemůžeš být chycen do pavučin žádného druhu a neprostupnými pavučinami můžeš procházet, jako by šlo o těžký terén, a pavučinami, které jsou jako těžký terén, můžeš procházet zcela volně.
 * Jako akci můžeš seslat kouzlo *pavučina* (SO záchrany 13). Pavučina vytvořená kouzlem vyplní dvojnásobek normální plochy. Tuto vlastnost pláště nelze použít znovu až do příštího úsvitu.
</dnd-item>

<dnd-item
  title="Pelerína magického odolání"
  original="Mantle of Spell Resistance"

  rulebook="Průvodce PH, Jeskyně a draci"

  rarity="Vzácný"

  attunement="Kýmkoliv"
  interaction="žádná int."

  purpose="Trvalý přínos"
  item="Oblečení"

  combat-effect="Jiný efekt"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, vzácný (vyžaduje sladění)*

Když máš na sobě tento plášť, máš výhodu k záchranným hodům proti kouzlům a jiným magickým účinkům.
</dnd-item>

<dnd-item
  title="Perla moci"
  original="Pearl of Power"

  rulebook="Průvodce PH, Jeskyně a draci"

  rarity="Neobvyklý"

  attunement="Sesilatelem"
  interaction="žádná int."

  purpose="Sesílání"
  item="Šperk"

  combat-effect="Nebojový"
  bonus="Žádný bonus"

  limit="1/denně"
  duration="Permanentní"
  >

*Divotvorný předmět, neobvyklý (vyžaduje sladění se sesilatelem kouzel)*

Když máš u sebe tuto perlu, můžeš jako akci vyslovit zaklínadlo této perly a obnovit si utracenou pozici kouzel. Byla-li utracená pozice kouzel 4. či vyšší úrovně, nová pozice je 3. úrovně. Jakmile tuto perlu použiješ, nelze ji použít znovu až do příštího úsvitu.
</dnd-item>

<dnd-item
  title="Píšťala děsu"
  original="Pipes of Haunting"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Způsobující stav"
  item="Všední předmět"

  combat-effect="+stav"
  bonus="Žádný bonus"

  limit="Nabití s obnovou"
  duration="1 minuta"
  >

*Divotvorný předmět, neobvyklý*

Abys mohl použít tuto píšťalu, musíš být zdatný s dechovými nástroji. Má 3 dávky. Použitím akce na ni můžeš hrát a spotřebovat 1 dávku k vytvoření děsivé, okouzlující melodie. Každý tvor do 6 sáhů od tebe, který tě slyší hrát, musí uspět v záchranném hodu na Moudrost se SO 15, jinak bude vystrašený na 1 minutu. Pokud chceš, všichni tvorové v oblasti, kteří nejsou vůči tobě nepřátelští, automaticky uspějí v tomto záchranném hodu. Tvor, který v záchranném hodu neuspěje, ho může zopakovat na konci každého svého tahu a při úspěchu pro něj účinek skončí. Tvor, který uspěje v záchranném hodu, bude 24 hodin imunní vůči účinku této píšťaly. Každý den za úsvitu si píšťala dobije 1k3 spotřebovaných dávek.
</dnd-item>

<dnd-item
  title="Plamenec"
  original="Flame Tongue"

  rulebook="Průvodce PH, Jeskyně a draci"

  rarity="Vzácný"

  attunement="Kýmkoliv"
  interaction="žádná int."

  purpose="Zbraně"
  item="Zbraň"

  combat-effect="+zásah, Jiný efekt"
  bonus="Žádný bonus"

  limit="Neomezené"
  duration="Permanentní"
  >

*Zbraň (jakýkoli meč), vzácný (vyžaduje sladění)*

Jako akci můžeš vyslovit zaklínadlo tohoto magického meče, čímž z jeho čepele vyšlehnou plameny. Tyto plameny osvítí jasným světlem okruh o poloměru 8 sáhů a slabým světlem dalších 8 sáhů. Zatímco tento meč plane, způsobí dodatečné ohnivé zranění 2k6 každému cíli, který zasáhne. Plameny vydrží, dokud pomocí bonusové akce nevyslovíš zaklínadlo znovu, nebo dokud meč neupustíš či nezasuneš do pochvy.
</dnd-item>

<dnd-item
  title="Plášť klamu"
  original="Cloak of Displacement"

  rulebook="Průvodce PH"

  rarity="Vzácný"

  attunement="Kýmkoliv"
  interaction="žádná int."

  purpose="Tematické efekty"
  item="Oblečení"

  combat-effect="Jiný efekt"
  bonus="Nevýhoda"

  limit="Neomezené"
  duration="Zvláštní"
  >

*Divotvorný předmět, vzácný (vyžaduje sladění)*

Když máš na sobě tento plášť, vytváří iluzi, že stojíš na místě poblíž své skutečné pozice. Kvůli tomu mají tvorové nevýhodu k hodům na útok proti tobě. Utrpíš-li zranění, vlastnost přestane fungovat do začátku tvého příštího tahu. Tato vlastnost je potlačena, když jsi neschopný, zadržený, nebo se nemůžeš hýbat z nějakého jiného důvodu.
</dnd-item>

<dnd-item
  title="Plášť mnoha střihů"
  original="Cloak of Many Fashions"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Nekonkrétní účel"
  item="Oblečení"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Plášť mnoha střihů**

_Divotvorný předmět, běžný_

Když máš oblečen tento plášť, můžeš mu využitím bonusové akce změnit styl, barvu a navenek i kvalitu materiálu. Jeho hmotnost se přitom nemění. Bez ohledu na svůj vzhled však nemůže být plášť ničím jiným než pláštěm. Může sice kopírovat vzhled jiných kouzelných plášťů, nezískává ale jejich kouzelné vlastnosti.
</dnd-item>

<dnd-item
  title="Plášť neviditelnosti"
  original="Cloak of Invisibility"

  rulebook="Průvodce PH"

  rarity="Legendární"

  attunement="Kýmkoliv"
  interaction="žádná int."

  purpose="Konkrétní účel"
  item="Oblečení"

  combat-effect="Jiný efekt"
  bonus="Žádný bonus"

  limit="Nabití s obnovou"
  duration="2 hodiny"
  >

*Divotvorný předmět, legendární (vyžaduje sladění)*

Když máš na sobě tento plášť, můžeš si přehodit přes hlavu jeho kapuci a stát se tak neviditelným. Když jsi neviditelný, vše, co máš na sobě a neseš je neviditelné spolu s tebou. Když si kapuci stáhneš, staneš se viditelným. Nasazení nebo sundání kapuce vyžaduje akci.

Během doby, kdy jsi neviditelný, se po minutách odečítá čas z maximální doby trvání pláště 2 hodiny. Po 2 hodinách používání plášť přestane fungovat. Za každých 12 hodin, co se plášť nepoužívá, si dobije 1 hodinu trvání.
</dnd-item>

<dnd-item
  title="Pláštěnka šarlatána"
  original="Cape of the Mountebank"

  rulebook="Průvodce PH, Jeskyně a draci"

  rarity="Vzácný"

  attunement="Nevyžaduje"
  interaction="žádná int."

  purpose="Kouzlící"
  item="Oblečení"

  combat-effect="Jiný efekt"
  bonus="Žádný bonus"

  limit="1/denně"
  duration="Permanentní"
  >

*Divotvorný předmět, vzácný*

Tato pláštěnka trochu páchne sírou. Když ji máš na sobě, můžeš pomocí ní jako akci seslat kouzlo *dimenzionální dveře*. Tuto vlastnost pláštěnky nelze použít znovu až do příštího úsvitu.

Když zmizíš, necháš za sebou oblak kouře a objevíš se v podobném oblaku kouře na cílovém místě. Kouř slabě zahaluje místo, které jsi opustil, i místo, kde ses objevil a pomine na konci tvého příštího tahu. Slabý či silnější vítr kouř rozfouká.
</dnd-item>

<dnd-item
  title="Podkovy rychlosti"
  original="Horseshoes of Speed"

  rulebook="Průvodce PH"

  rarity="Vzácný"

  attunement="Nevyžaduje"
  interaction="žádná int."

  purpose="Cestování"
  item="Všední předmět"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, vzácný*

Tyto železné podkovy jsou po čtyřech. Když se všechny čtyři podkovy přikovají ke kopytům koně či podobného tvora, zvýší jeho rychlost chůze o 6 sáhů.
</dnd-item>

<dnd-item
  title="Popravčí meč"
  original="Vorpal sword"

  rulebook="Průvodce PH, Jeskyně a draci"

  rarity="Legendární"

  attunement="Kýmkoliv"
  interaction="žádná int."

  purpose="Zbraně"
  item="Zbraň"

  combat-effect="+útok, +zásah, Jiný efekt, -odolnost/imunita"
  bonus="+3"

  limit="Neomezené"
  duration="Permanentní"
  >

*Zbraň (jakýkoli meč, který způsobuje sečné zranění), legendární (vyžaduje sladění)*

Získáš bonus +3 k hodům na útok a na zranění pomocí této magické zbraně. Navíc zbraň ignoruje odolání vůči sečnému zranění.

Když touto zbraní zaútočíš na tvora, který má aspoň jednu hlavu, a při hodu na útok ti padne 20, setneš jednu z jeho hlav. Tvor zemře, pokud nedokáže přežít bez ztracené hlavy. Tvor je imunní vůči tomuto účinku, je-li imunní vůči sečnému zranění, nemá či nepotřebuje hlavu, má legendární akce, nebo PJ rozhodne, že tvor je příliš velký na to, aby se mu dala setnout hlava touto zbraní. Takový tvor místo toho utrpí při zásahu dodatečné sečné zranění 6k8.
</dnd-item>

<dnd-item
  title="Popravčí šíp"
  original="Arrow of Slaying"

  rulebook="Průvodce PH"

  rarity="Velmi vzácný"

  attunement="Nevyžaduje"
  interaction="žádná int."

  purpose="Zbraně"
  item="Zbraň"

  combat-effect="+zásah"
  bonus="Žádný bonus"

  limit="Jednorázové"
  duration="Ihned"
  >

*Zbraň (šíp), velmi vzácný*

*Popravčí šíp* je magická zbraň určená pro zabití konkrétního druhu tvora. Některé jsou specializovanější než jiné; existují například *popravčí šípy draků* i *popravčí šípy modrých draků*. Zraní-li *popravčí šíp* tvora spojeného s jeho typem, rasou nebo skupinou, musí si tvor hodit záchranný hod na Odolnost se SO 17. Při neúspěšné záchraně utrpí bodné zranění 6k10, nebo poloviční zranění při úspěšném záchranném hodu.

Jakmile *popravčí šíp* způsobí tvorovi dodatečné zranění, stane se nemagickým šípem.

Existují i jiné typy magického střeliva tohoto druhu, například *popravčí šipky* určené pro kuši, ale šípy jsou nejběžnější.
</dnd-item>

<dnd-item
  title="Posvěcený mstitel"
  original="Holy Avenger"

  rulebook="Průvodce PH"

  rarity="Legendární"

  attunement="Paladinem"
  interaction="žádná int."

  purpose="Zbraně"
  item="Zbraň"

  combat-effect="+útok, +zásah, Jiný efekt"
  bonus="+3"

  limit="Neomezené"
  duration="Permanentní"
  >

*Zbraň (jakýkoli meč), legendární (vyžaduje sladění s paladinem)*

Získáš bonus +3 k hodům na útok a na zranění pomocí této magické zbraně. Když s ní zasáhneš běsa či nemrtvého, utrpí dodatečné zářivé zranění 2k10.

Když držíš tento meč vytažený, vyzařuje auru v okruhu 2 sáhy kolem tebe. Ty a všichni tvorové, kteří jsou v auře a jsou vůči tobě přátelští, máte výhodu k záchranným hodům proti kouzlům a jiným magickým účinkům. Máš-li 17 či více úrovní povolání paladina, poloměr aury se zvýší na 6 sáhů.
</dnd-item>

<dnd-item
  title="Prach kýchání a dušení"
  original="Dust of Sneezing and Choking"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Konkrétní účel"
  item="Jiný"

  combat-effect="+stav, Jiný efekt"
  bonus="Žádný bonus"

  limit="Jednorázové"
  duration="Ihned"
  >

*Divotvorný předmět, neobvyklý*

Tento prášek připomíná velmi jemný písek a nachází se v malém balíčku. Vypadá jako *prach zneviditelnění*, ale kouzlo *určení* odhalí, co je skutečně zač. Je ho dost na jedno použití.

Když jako akci vrhneš hrst prachu do vzduchu, ty a každý tvor do 6 sáhů od tebe, který potřebuje dýchat, musíte uspět v záchranném hodu na Odolnost se SO 15, jinak začnete kýchat a během tohoto kýchání nebudete moci dýchat. Tvor, který je postižený tímto způsobem, je neschopný a dusí se. Dokud je při vědomí, může zopakovat záchranný hod na konci každého svého tahu a při úspěchu pro něj účinek skončí. Účinek může pro tvora ukončit i kouzlo *nižší navrácení*.
</dnd-item>

<dnd-item
  title="Prach zneviditelnění"
  original="Dust of Disappearance"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Konkrétní účel"
  item="Jiný"

  combat-effect="Jiný efekt"
  bonus="Žádný bonus"

  limit="Jednorázové"
  duration="Zvláštní"
  >

*Divotvorný předmět, neobvyklý*

Tento prášek připomíná velmi jemný písek a nachází se v malém balíčku. Je ho dost na jedno použití. Když jako akci vrhneš hrst prachu do vzduchu, ty a každý tvor a předmět do 2 sáhů od tebe se stanete neviditelní na 2k4 minut. Trvání je stejné pro všechny cíle, a když magie prachu začne účinkovat, prach se spotřebuje. Pokud tvor ovlivněný prachem zaútočí nebo sešle kouzlo, neviditelnost pro něj skončí.
</dnd-item>

<dnd-item
  title="Prsten beranidla"
  original="Ring of the Ram"

  rulebook="Průvodce PH"

  rarity="Vzácný"

  attunement="Kýmkoliv"
  interaction="žádná int."

  purpose="Tematické efekty"
  item="Prsten"

  combat-effect="Jiný efekt"
  bonus="Žádný bonus"

  limit="Nabití s obnovou"
  duration="Permanentní"
  >

*Prsten, vzácný (vyžaduje sladění)*

Prsten má 3 dávky a každý den za úsvitu si dobije 1k3 spotřebovaných dávek. Když ho máš navléknutý, můžeš pomocí akce spotřebovat 1 až 3 jeho dávky k útoku na jednoho tvora, kterého vidíš do 12 sáhů od sebe. Prsten vytvoří přízračnou hlavu berana a hodí si na útok s bonusem +7. Když zasáhne, za každou spotřebovanou dávku cíl utrpí silové zranění 2k10 a je odtlačen o 1 sáh od tebe.

Nebo jako akci můžeš spotřebovat 1 až 3 dávky prstenu a pokusit se vyrazit či poničit předmět, který vidíš do 12 sáhů od sebe a který nikdo nedrží ani nenese. Prsten si hodí na ověření Síly s bonusem +5 za každou utracenou dávku.
</dnd-item>

<dnd-item
  title="Prsten chůze po vodě"
  original="Ring of Water Walking"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Trvalý přínos"
  item="Prsten"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Prsten, neobvyklý*

Když máš navléknutý tento prsten, můžeš stát na jakémkoli kapalném povrchu a pohybovat se po něm, jako by šlo o pevnou zem.
</dnd-item>

<dnd-item
  title="Prsten neviditelnosti"
  original="Ring of Invisibility"

  rulebook="Průvodce PH"

  rarity="Legendární"

  attunement="Kýmkoliv"
  interaction="žádná int."

  purpose="Konkrétní účel"
  item="Prsten"

  combat-effect="Jiný efekt"
  bonus="Žádný bonus"

  limit="Neomezené"
  duration="Zvláštní"
  >

*Prsten, legendární (vyžaduje sladění)*

Když máš navléknutý tento prsten, můžeš se jako akci zneviditelnit. Vše, co máš na sobě nebo neseš, je neviditelné spolu s tebou. Zůstaneš neviditelný, dokud si prsten nesundáš, nezaútočíš či nesešleš kouzlo, nebo dokud nepoužiješ bonusovou akci ke zviditelnění.
</dnd-item>

<dnd-item
  title="Prsten odolání"
  original="Ring of Resistance"

  rulebook="Průvodce PH, Jeskyně a draci"

  rarity="Vzácný"

  attunement="Kýmkoliv"
  interaction="žádná int."

  purpose="Trvalý přínos"
  item="Prsten"

  combat-effect="+odolnost/imunita"
  bonus="Žádný bonus"

  limit="Neomezené"
  duration="Permanentní"
  >

*Prsten, vzácný (vyžaduje sladění)*

Když máš navléknutý tento prsten, jsi odolný vůči jednomu typu zranění. Typ je dán drahokamem v prstenu, který zvolí nebo vybere náhodně Pán jeskyně.

| k10 | Typ zranění | Drahokam |
| --- | --- | --- |
| 1 | Bleskové | Citrín |
| 2 | Hromové | Korund |
| 3 | Chladné | Turmalín |
| 4 | Jedové | Ametyst |
| 5 | Kyselinové | Perla |
| 6 | Nekrotické | Gagát |
| 7 | Ohnivé | Granát |
| 8 | Psychické | Nefrit |
| 9 | Silové | Safír |
| 10 | Zářivé | Topaz |
</dnd-item>

<dnd-item
  title="Prsten odrážení kouzel"
  original="Ring of Spell Turning"

  rulebook="Průvodce PH, Jeskyně a draci"

  rarity="Vzácný"

  attunement="Kýmkoliv"
  interaction="žádná int."

  purpose="Trvalý přínos"
  item="Prsten"

  combat-effect="Jiný efekt"
  bonus="Výhoda"

  limit="Neomezené"
  duration="Permanentní"
  >

*Prsten, vzácný (vyžaduje sladění)*

Když máš navléknutý tento prsten, máš výhodu k záchranným hodům proti jakémukoli kouzlu, které cílí pouze na tebe (nemají plošný účinek). Pokud navíc hodíš na záchranu 20 a kouzlo je 7. či nižší úrovně, kouzlo na tebe nebude nijak účinkovat a místo toho zacílí sesilatele, přičemž použije pozici kouzel, SO záchrany kouzla, útočný bonus a sesílací vlastnost sesilatele.
</dnd-item>

<dnd-item
  title="Prsten ochrany"
  original="Ring of Protection"

  rulebook="Průvodce PH"

  rarity="Vzácný"

  attunement="Kýmkoliv"
  interaction="žádná int."

  purpose="Trvalý přínos"
  item="Prsten"

  combat-effect="+oč, Jiný efekt"
  bonus="+1"

  limit="Neomezené"
  duration="Permanentní"
  >

*Prsten, vzácný (vyžaduje sladění)*

Když máš navléknutý tento prsten, získáš bonus +1 k OČ a záchranným hodům.
</dnd-item>

<dnd-item
  title="Prsten ovládání živlu"
  original="Ring of Elemental Command"

  rulebook="Průvodce PH"

  rarity="Legendární"

  attunement="Kýmkoliv"
  interaction="žádná int."

  purpose="Tematické efekty"
  item="Prsten"

  combat-effect="Jiný efekt"
  bonus="Výhoda, Nevýhoda"

  limit="Nabití s obnovou"
  duration="Permanentní"
  >

*Prsten, legendární (vyžaduje sladění)*

Tento prsten je spojen s jednou ze čtyř Sfér živlů. Danou sféru zvolí PJ, nebo ji určí náhodně.

Když máš navléknutý tento prsten, máš výhodu k hodům na útok proti elementálům ze související sféry a oni mají nevýhodu k hodům na útok proti tobě. Navíc máš přístup k vlastnostem dle dané sféry.

Prsten má 5 dávek. Každý den za úsvitu si dobije 1k4 + 1 spotřebovaných dávek. Kouzla seslaná z prstenu mají SO záchrany 17.

***Prsten ovládání ohnivého živlu.*** Můžeš spotřebovat 2 dávky prstenu k seslání *podrob nestvůru* na ohnivého elementála. Mimo to jsi odolný vůči ohnivému zranění. Umíš mluvit a rozumíš ignanštině.

Pomůžeš-li zabít ohnivého elementála, když jsi sladěn s tímto prstenem, získáš přístup k následujícím dalším vlastnostem:

 * Jsi imunní vůči ohnivému zranění.
 * Spotřebováním jistého množství dávek můžeš z prstenu seslat následující kouzla: *hořící ruce* (1 dávka), *ohnivá koule* (2 dávky) nebo *ohnivá zeď* (3 dávky).

***Prsten ovládání vodního živlu.*** Můžeš spotřebovat 2 dávky prstenu k seslání *podrob nestvůru* na vodního elementála. Mimo to můžeš stát na kapalných površích a chodit po nich, jako by šlo o pevnou zem. Umíš mluvit a rozumíš aquanštině.

Pomůžeš-li zabít vodního elementála, když jsi sladěn s tímto prstenem, získáš přístup k následujícím dalším vlastnostem:

 * Můžeš dýchat pod vodou a máš rychlost plavání rovnou tvé rychlosti chůze.
 * Spotřebováním jistého množství dávek můžeš z prstenu seslat následující kouzla: *ledová bouře* (2 dávky), *ledová zeď* (3 dávky), *ovládni vodu* (3 dávky) či *stvoř nebo znič vodu* (1 dávka).

***Prsten ovládání vzdušného živlu.*** Můžeš spotřebovat 2 dávky prstenu k seslání *podrob nestvůru* na vzdušného elementála. Mimo to když spadneš z výšky, budeš klesat rychlostí 12 sáhů za kolo a neutrpíš žádné zranění z pádu. Umíš mluvit a rozumíš auranštině.

Pomůžeš-li zabít vzdušného elementála, když jsi sladěn s tímto prstenem, získáš přístup k následujícím dalším vlastnostem:

 * Jsi odolný vůči bleskovému zranění.
 * Máš rychlost létání rovnou tvé rychlosti chůze a můžeš se vznášet.
 * Spotřebováním jistého množství dávek můžeš z prstenu seslat následující kouzla: *poryv větru* (2 dávky), *rozvětvený blesk* (3 dávky) nebo *větrná zeď* (1 dávka).

***Prsten ovládání zemního živlu.*** Můžeš spotřebovat 2 dávky prstenu k seslání *podrob nestvůru* na zemního elementála. Mimo to se můžeš pohybovat v těžkém terénu, který se skládá ze suti, trosek či balvanů, jako by to byl normální terén. Umíš mluvit a rozumíš terranštině.

Pomůžeš-li zabít zemního elementála, když jsi sladěn s tímto prstenem, získáš přístup k následujícím dalším vlastnostem:

 * Jsi odolný vůči kyselinovému zranění.
 * Můžeš se pohybovat skrz pevnou zem či skálu, jako by šlo o těžký terén. Skončíš-li v ní svůj tah, přesuneš se ven na nejbližší volné místo, které jsi naposledy zabíral.
 * Spotřebováním jistého množství dávek můžeš z prstenu seslat následující kouzla: *kamenná kůže* (3 dávky), *kamenná zeď* (3 dávky) nebo *tvaruj kámen* (2 dávky).
</dnd-item>

<dnd-item
  title="Prsten ovlivňování zvířat"
  original="Ring of Animal Influence"

  rulebook="Průvodce PH"

  rarity="Vzácný"

  attunement="Nevyžaduje"
  interaction="žádná int."

  purpose="Kouzlící"
  item="Prsten"

  combat-effect="Nebojový"
  bonus="Žádný bonus"

  limit="Nabití s obnovou"
  duration="Permanentní"
  >

*Prsten, vzácný*

Prsten má 3 dávky a každý den za úsvitu si dobije 1k3 spotřebovaných dávek. Když ho máš navléknutý, můžeš pomocí akce spotřebovat 1 z jeho dávek k seslání jednoho z následujících kouzel:

 * *Přátelství zvířat* (SO záchrany 13)
 * *Strach* (SO záchrany 13), který cílí pouze na zvířata, která mají Inteligenci 3 či nižší
 * *Mluv se zvířaty*
</dnd-item>

<dnd-item
  title="Prsten padajících hvězd"
  original="Ring of Shooting Stars"

  rulebook="Průvodce PH"

  rarity="Velmi vzácný"

  attunement="Kýmkoliv"
  interaction="žádná int."

  purpose="Kouzlící"
  item="Prsten"

  combat-effect="+zásah, Jiný efekt"
  bonus="Žádný bonus"

  limit="Nabití s obnovou"
  duration="Permanentní"
  >

*Prsten, velmi vzácný (vyžaduje sladění v noci pod širým nebem)*

Když máš navléknutý tento prsten v šeru nebo tmě, můžeš z něj kdykoliv seslat *tančící světla* či *světlo*. Seslání kouzla z prstenu vyžaduje akci.

Prsten má 6 dávek pro následující další vlastnosti a každý den za úsvitu si dobije 1k6 spotřebovaných dávek.

***Vílí oheň.*** Jako akci můžeš spotřebovat 1 dávku k seslání *vílího ohně* z prstenu.

***Kulový blesk.*** Jako akci můžeš spotřebovat 2 dávky k vytvoření jednoho až čtyř třístopých kulových blesků. Čím víc jich vytvoříš, tím bude každý z nich slabší.

Každý kulový blesk se objeví na volném místě, které vidíš do 24 sáhů od sebe. Vydrží, dokud se soustředíš (jako by ses soustředil na kouzlo), až 1 minutu. Každý kulový blesk osvítí slabým světlem okruh o poloměru 6 sáhů.

Jako bonusovou akci můžeš pohnout každým kulovým bleskem až o 6 sáhů, ale ne dál než 24 sáhů od tebe. Když se nějaký jiný tvor než ty dostane do 1 sáhu od kulového blesku, z kulového blesku vyletí na tvora blesk a kulový blesk zmizí. Tento tvor si musí hodit záchranný od na Obratnost se SO 15. Když neuspěje, utrpí bleskové zranění dle počtu kulových blesků, které jsi vytvořil.

| Koulí | Bleskové zranění |
| --- | --- |
| 4 | 2k4 |
| 3 | 2k6 |
| 2 | 5k4 |
| 1 | 4k12 |

***Padající hvězdy.*** Jako akci můžeš spotřebovat 1 až 3 dávky. Za každou spotřebovanou dávku vypustíš z prstenu zrnko světla do bodu, který vidíš do 12 sáhů od sebe. Každého tvora v krychli 3 sáhy s počátkem v daném bodě zalijí jiskry a cíl si musí hodit záchranný hod na Obratnost se SO 15. Když neuspěje, utrpí ohnivé zranění 5k4, nebo poloviční zranění při úspěšném záchranném hodu.
</dnd-item>

<dnd-item
  title="Prsten plavání"
  original="Ring of Swimming"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Cestování"
  item="Prsten"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Prsten, neobvyklý*

Když máš navléknutý tento prsten, máš rychlost plavání 8 sáhů.
</dnd-item>

<dnd-item
  title="Prsten pomalého pádu"
  original="Ring of Feather Falling"

  rulebook="Průvodce PH"

  rarity="Vzácný"

  attunement="Kýmkoliv"
  interaction="žádná int."

  purpose="Trvalý přínos"
  item="Prsten"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Prsten, vzácný (vyžaduje sladění)*

Když máš navléknutý tento prsten a padáš, klesáš rychlostí 12 sáhů za kolo a neutrpíš žádné zranění z pádu.
</dnd-item>

<dnd-item
  title="Prsten přivolávání džinů"
  original="Ring of Djinni Summoning"

  rulebook="Průvodce PH, Jeskyně a draci"

  rarity="Legendární"

  attunement="Kýmkoliv"
  interaction="žádná int."

  purpose="Vyvolávání"
  item="Prsten"

  combat-effect="Jiný efekt"
  bonus="Žádný bonus"

  limit="1/denně"
  duration="1 hodina"
  >

*Prsten, legendární (vyžaduje sladění)*

Když máš navléknutý tento prsten, jako akci můžeš vyslovit jeho zaklínadlo a přivolat tak konkrétního džina ze Sféry vzdušného živlu. Džin se objeví na volném místě do 24 sáhů od tebe, které zvolíš. Vydrží, dokud se soustředíš (jako by ses soustředil na kouzlo), až 1 hodinu, nebo dokud mu neklesnou životy na 0. Pak se vrátí do své domovské sféry.

Když je džin přivolaný, je vůči tobě a tvým společníkům přátelský. Splní jakýkoliv rozkaz mu dáš, bez ohledu na jazyk, který použiješ. Když mu nic nerozkážeš, bude se bránit útočníkům, ale jinak nepodnikne žádnou akci.

Když se džin vytratí, dá se přivolat znovu až za 24 hodin a pokud zemře, prsten se stane nemagický.
</dnd-item>

<dnd-item
  title="Prsten regenerace"
  original="Ring of Regeneration"

  rulebook="Průvodce PH, Jeskyně a draci"

  rarity="Velmi vzácný"

  attunement="Kýmkoliv"
  interaction="žádná int."

  purpose="Léčící"
  item="Prsten"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Prsten, velmi vzácný (vyžaduje sladění)*

Když máš navléknutý tento prsten, každých 10 minut si obnovíš 1k6 životů, pokud máš aspoň 1 život. Přijdeš-li o část těla, díky prstenu chybějící část znovu doroste a obnoví svou plnou funkčnost za 1k6 + 1 dní, pokud máš po celou dobu aspoň 1 život.
</dnd-item>

<dnd-item
  title="Prsten rentgenového vidění"
  original="Ring of X-ray Vision"

  rulebook="Průvodce PH"

  rarity="Vzácný"

  attunement="Kýmkoliv"
  interaction="žádná int."

  purpose="Konkrétní účel"
  item="Prsten"

  combat-effect="Nebojový"
  bonus="Žádný bonus"

  limit="Neomezené"
  duration="1 minuta"
  >

*Prsten, vzácný (vyžaduje sladění)*

Když máš navléknutý tento prsten, jako akci můžeš vyslovit jeho zaklínadlo. Když to uděláš, 1 minutu uvidíš do a skrz pevný materiál. Toto vidění má dosah 6 sáhů. Pro tebe budou pevné předměty v rámci tohoto dosahu vypadat průhledně a nebudou bránit světlu v průchodu. Vidění pronikne 1 stopou kamene, 1 coulem běžného kovu nebo až 3 stopami dřeva či hlíny. Tlustější materiály vidění blokují, stejně jako tenká vrstva olova.

Kdykoliv znovu použiješ prsten, než si důkladně odpočineš, musíš uspět v záchranném hodu na Odolnsot se SO 15, jinak utrpíš jeden stupeň únavy.
</dnd-item>

<dnd-item
  title="Prsten skákání"
  original="Ring of Jumping"

  rulebook="Průvodce PH"

  rarity="Neobvyklý"

  attunement="Kýmkoliv"
  interaction="žádná int."

  purpose="Kouzlící"
  item="Prsten"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Prsten, neobvyklý (vyžaduje sladění)*

Když máš navléknutý tento prsten, můžeš z něj kdykoliv jako bonusovou akci seslat kouzlo *skok*, ale když to uděláš, můžeš zacílit pouze sebe.
</dnd-item>

<dnd-item
  title="Prsten telekineze"
  original="Ring of Telekinesis"

  rulebook="Průvodce PH"

  rarity="Velmi vzácný"

  attunement="Kýmkoliv"
  interaction="žádná int."

  purpose="Kouzlící"
  item="Prsten"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Prsten, velmi vzácný (vyžaduje sladění)*

Když máš navléknutý tento prsten, můžeš z něj kdykoliv seslat kouzlo *telekineze*, ale můžeš zacílit pouze předměty, které nikdo nedrží ani nenese.
</dnd-item>

<dnd-item
  title="Prsten tepla"
  original="Ring of Warmth"

  rulebook="Průvodce PH"

  rarity="Neobvyklý"

  attunement="Kýmkoliv"
  interaction="žádná int."

  purpose="Trvalý přínos"
  item="Prsten"

  combat-effect="+odolnost/imunita"
  bonus="Žádný bonus"

  limit="Neomezené"
  duration="Permanentní"
  >

*Prsten, neobvyklý (vyžaduje sladění)*

Když máš navléknutý tento prsten, jsi odolný vůči chladnému zranění. Navíc tebe ani nic, co držíš a neseš, nezraní (nepoškodí) nízké teploty až do −45°C.
</dnd-item>

<dnd-item
  title="Prsten tří přání"
  original="Ring of Three Wishes"

  rulebook="Průvodce PH, Jeskyně a draci"

  rarity="Legendární"

  attunement="Nevyžaduje"
  interaction="žádná int."

  purpose="Sesílání"
  item="Prsten"

  combat-effect="Nebojový"
  bonus="Žádný bonus"

  limit="Nabití bez obnovy"
  duration="Permanentní"
  >

*Prsten, legendární*

Když máš navléknutý tento prsten, jako akci můžeš spotřebovat 1 z jeho 3 dávek a seslat z něj tak kouzlo *přání*. Když použiješ jeho poslední dávku, prsten se stane nemagický.
</dnd-item>

<dnd-item
  title="Prsten uskladňování kouzel"
  original="Ring of Spell Storing"

  rulebook="Průvodce PH, Jeskyně a draci"

  rarity="Vzácný"

  attunement="Kýmkoliv"
  interaction="žádná int."

  purpose="Sesílání"
  item="Prsten"

  combat-effect="Jiný efekt"
  bonus="Žádný bonus"

  limit="Nabití s obnovou"
  duration="Permanentní"
  >

*Prsten, vzácný (vyžaduje sladění)*

Tento prsten ukládá do něj seslaná kouzla a drží je, dokud je nepoužije s ním sladěný nositel. Prsten umí najednou pojmout kouzla o celkové úrovni až 5. Když ho postava najde, obsahuje 1k6 − 1 úrovní uložených kouzel dle výběru PJ.

Jakýkoli tvor může seslat do prstenu kouzlo 1. až 5. úrovně tak, že se ho během vyvolávání kouzla dotýká. Kouzlo nemá žádný účinek, kromě toho, že se uloží do prstenu. Nemůže-li prsten kouzlo pojmout, pozice kouzla se utratí bez účinku. Úroveň pozice použitá pro seslání kouzla určuje, kolik místa kouzlo využije.

Když máš navléknutý tento prsten, můžeš seslat jakékoliv v něm uložené kouzlo. Kouzlo použije úroveň pozice, SO záchrany kouzla, útočnou opravu kouzla a sesílací vlastnost původního sesilatele, ale jinak se bere, jako bys kouzlo seslal ty. Kouzlo seslané z prstenu v něm přestane být uložené a uvolní své místo.
</dnd-item>

<dnd-item
  title="Prsten volné akce"
  original="Ring of Free Action"

  rulebook="Průvodce PH"

  rarity="Vzácný"

  attunement="Kýmkoliv"
  interaction="žádná int."

  purpose="Tematické efekty"
  item="Prsten"

  combat-effect="Jiný efekt"
  bonus="Žádný bonus"

  limit="Neomezené"
  duration="Permanentní"
  >

*Prsten, vzácný (vyžaduje sladění)*

Když máš navléknutý tento prsten, těžký terén tě nestojí žádný pohyb navíc. Kromě toho magie nijak nemůže omezit tvou rychlost ani tě paralyzovat nebo zadržet.
</dnd-item>

<dnd-item
  title="Prsten vyváznutí"
  original="Ring of Evasion"

  rulebook="Průvodce PH"

  rarity="Vzácný"

  attunement="Kýmkoliv"
  interaction="žádná int."

  purpose="Tematické efekty"
  item="Prsten"

  combat-effect="Jiný efekt"
  bonus="Žádný bonus"

  limit="Nabití s obnovou"
  duration="Permanentní"
  >

*Prsten, vzácný (vyžaduje sladění)*

Tento prsten má 3 dávky a každý den za úsvitu si obnoví 1k3 spotřebovaných dávek. Když ho máš navlečený a neuspěješ v záchranném hodu na Obratnost, můžeš pomocí své reakce spotřebovat 1 z jeho dávek a v tomto záchranném hodu místo toho uspět.
</dnd-item>

<dnd-item
  title="Prsten zaštítění mysli"
  original="Ring of mind shielding"

  rulebook="Průvodce PH, Jeskyně a draci"

  rarity="Neobvyklý"

  attunement="Kýmkoliv"
  interaction="Ovlivňující"

  purpose="Trvalý přínos"
  item="Prsten"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Prsten, neobvyklý (vyžaduje sladění)*

Když máš navléknutý tento prsten, jsi imunní vůči magii, která umožňuje jiným tvorům číst tvé myšlenky, zjišťovat, zdali lžeš, poznat tvé přesvědčení či tvůj typ tvora. Tvorové s tebou mohou komunikovat telepaticky, jen když to dovolíš.

Jako akci můžeš prsten zneviditelnit, dokud nepoužiješ další akci na jeho zviditelnění, dokud si prsten nesundáš, nebo nezemřeš.

Pokud zemřeš a máš navléknutý tento prsten, tvá duše do něj vstoupí, pokud v něm už duše není. Můžeš v prstenu setrvat, nebo se odebrat na věčnost. Dokud je tvá duše v prstenu, můžeš telepaticky komunikovat s tvorem, který ho má navléknutý. Nositel nemůže zabránit této telepatické komunikaci.
</dnd-item>

<dnd-item
  title="Přenosný otvor"
  original="Portable Hole"

  rulebook="Průvodce PH"

  rarity="Vzácný"

  attunement="Nevyžaduje"
  interaction="žádná int."

  purpose="Cestování"
  item="Jiný"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, vzácný*

Tato jemná, černá látka, hebká jako hedvábí, je složená do velikosti kapesníku. Když se rozloží, je z ní kruhová plachta o průměru 6 stop.

Pomocí akce můžeš *přenosný otvor* rozložit či přiložit na pevný povrch, kde vytvoří mimodimenzionální díru hlubokou 2 sáhy. Válcový prostor díry je v jiné sféře, takže se nedá použít pro tvorbu otevřených průchodů. Tvor uvnitř *přenosného otvoru* ho může opustit tak, že z něj vyšplhá ven.

Pomocí akce můžeš zavřít *přenosný otvor* tak, že chytíš látku za její okraje a složíš ji. Složení látky otvor uzavře a tvorové či předměty, kteří byli v tu chvíli uvnitř, zůstanou v mimodimenzionálním prostoru. Otvor téměř nic neváží, bez ohledu na to, co je v něm.

Když je otvor složený, tvor v jeho mimodimenzionálním prostoru může použít akci k hodu na ověření Síly se SO 10. Když tvor v ověření uspěje, vydobije si cestu ven a objeví se do 1 sáhu od *přenosného otvoru*, nebo od tvora, který ho nese. Dýchající tvor uvnitř zavřeného *přenosného otvoru* vydrží maximálně 10 minut a pak se začne dusit.

Umístění *přenosného otvoru* do mimodimenzionálního prostoru vytvořeného *pytlem beztíže*, *Honzovou šikovnou brašnou* nebo podobným předmětem okamžitě zničí oba předměty a otevře bránu do Astrální sféry. Brána vznikne tam, kde jeden předmět byl vložen do druhého. Každý tvor do 2 sáhů od brány je do ní vcucnut a vyvržen na náhodném místě v Astrální sféře. Brána se poté uzavře. Brána je jednosměrná a nedá se znovu otevřít.
</dnd-item>

<dnd-item
  title="Přilba porozumění jazykům"
  original="Helm of Comprehending Languages"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Kouzlící"
  item="Zbroj"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, neobvyklý*

Když máš na sobě tuto přilbu, můžeš z ní kdykoliv pomocí akce seslat kouzlo *porozumění jazykům*.
</dnd-item>

<dnd-item
  title="Přilba telepatie"
  original="Helm of Telepathy"

  rulebook="Průvodce PH"

  rarity="Neobvyklý"

  attunement="Kýmkoliv"
  interaction="žádná int."

  purpose="Kouzlící"
  item="Zbroj"

  combat-effect="Nebojový"
  bonus="Žádný bonus"

  limit="Neomezené, 1/denně"
  duration="Permanentní"
  >

*Divotvorný předmět, neobvyklý (vyžaduje sladění)*

Když máš na sobě tuto přilbu, jako akci pomocí ní můžeš seslat kouzlo *odhal myšlenky* (SO záchrany 13). Dokud se na kouzlo soustředíš, můžeš pomocí bonusové akce poslat telepatickou zprávu tvorovi, na kterého pomyslíš. Může ti odpovědět — udělá to pomocí bonusové akce — pokud na něj stále myslíš.

Zatímco pomocí *odhal myšlenky* myslíš na tvora, můžeš použitím akce seslat z přilby na daného tvora kouzlo *sugesce* (SO záchrany 13). Jakmile se tato vlastnost použije, nelze tuto *sugesci* použít znovu až do příštího úsvitu.
</dnd-item>

<dnd-item
  title="Přilba teleportace"
  original="Helm of Teleportation"

  rulebook="Průvodce PH"

  rarity="Neobvyklý"

  attunement="Kýmkoliv"
  interaction="žádná int."

  purpose="Cestování"
  item="Zbroj"

  combat-effect="Nebojový"
  bonus="Žádný bonus"

  limit="Nabití s obnovou"
  duration="Permanentní"
  >

*Divotvorný předmět, neobvyklý (vyžaduje sladění)*

Tato přilba má 3 dávky. Když ji máš na sobě, můžeš použitím akce spotřebovat 1 dávku a tím z přilby seslat kouzlo *teleport*. Každý den za úsvitu si přilba dobije 1k3 spotřebovaných dávek.
</dnd-item>

<dnd-item
  title="Pyrotechnická hůlka"
  original="Wand of Pyrotechnics"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Nekonkrétní efekt"
  item="Hůlka"

  combat-effect="Nebojový"
  bonus="Žádný bonus"

  limit="Nabití s obnovou"
  duration="Permanentní"
  >

**Pyrotechnická hůlka**

_Hůlka, běžná_

Tato hůlka má 7 dávek. Když ji držíš v ruce, můžeš v rámci akce spotřebovat 1 dávku a v bodě, který vidíš ve vzdálenosti do 12 sáhů, nechat vybuchnout ohňostroj různobarevného světla. Výbuch světla je doprovázen praskáním, které je slyšet až do vzdálenosti 60 sáhů. Světlo je jasné jako plamen pochodně, ale vydrží jen jednu sekundu.

Hůlka si každý den za úsvitu obnoví 1k6 + 1 spotřebovaných dávek. Pokud utratíš poslední dávku, hoď k20, a když ti padne 1, hůlka vybuchne v neškodné spršce jisker a rozpadne se.
</dnd-item>

<dnd-item
  title="Pytel beztíže"
  original="Bag of Holding"

  rulebook="Průvodce PH, Jeskyně a draci"

  rarity="Neobvyklý"

  attunement="Nevyžaduje"
  interaction="žádná int."

  purpose="Cestování"
  item="Úložný předmět"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, neobvyklý*

Tento vak má vnitřní prostor značně větší než vnější rozměry, zhruba 2 stopy v průměru u ústí a 4 stopy hloubky. Pytel pojme až 500 liber o maximálním objemu 64 stop krychlových. Pytel váží 15 liber nezávisle na obsahu. Vyjmutí předmětu z pytle vyžaduje akci.

Pokud se pytel přetíží, propíchne nebo natrhne, tak se protrhne a zničí a jeho obsah se roztrousí v Astrální sféře. Je-li pytel beztíže přetočen naruby, jeho obsah se bez poškození vysype, ale než je ho možné opět použít, musí se přetočit zase na líc. Dýchající tvorové dokážou uvnitř pytle přežít maximálně počet minut rovných 10 děleno počet tvorů (minimálně 1 minutu) a pak se začnou dusit.

Umístění *pytle beztíže* do mimodimenzionálního prostoru vytvořeného pomocí *Honzovy šikovné brašny*, *přenosného otvoru* nebo podobného předmětu okamžitě zničí oba předměty a otevře bránu do Astrální sféry. Brána vznikne tam, kde byl jeden předmět vložen do druhého. Každý tvor do 3 metrů od brány je skrz ní vtažen na náhodné místo v Astrální sféře. Brána se poté zavře. Brána je pouze jednosměrná a nedá se znovu otevřít.
</dnd-item>

<dnd-item
  title="Pytel fazolí"
  original="Bag of Beans"

  rulebook="Průvodce PH"

  rarity="Vzácný"

  attunement="Nevyžaduje"
  interaction="žádná int."

  purpose="Tematické efekty"
  item="Úložný předmět"

  combat-effect="Nebojový, +zásah"
  bonus="Žádný bonus"

  limit="Nabití bez obnovy"
  duration="Permanentní"
  >

*Divotvorný předmět, vzácný*

Uvnitř těžkého plátěného pytle je 3k4 suchých fazolí. Pytel váží půl libry plus čtvrt libry za každou fazoli, kterou obsahuje.

Vysypeš-li obsah pytle na zem, fazole vybuchnou s poloměrem 2 sáhy s počátkem ve fazolích. Každý tvor v oblasti, včetně tebe, si musí hodit záchranný hod na Obratnost se SO 15. Když tvor neuspěje, utrpí ohnivé zranění 5k4, nebo poloviční zranění při úspěšném záchranném hodu. Oheň zapaluje hořlavé předměty v oblasti, které nikdo nedrží ani nenese.

Vyndáš-li fazoli z pytle, zasadíš ji do hlíny nebo písku a pak ji zaliješ, 1 minutu poté vytvoří ze země, kde jsi zasadil, jistý účinek. Účinek zvolí PJ z následující tabulky, či ho určí náhodně, nebo si ho vymyslí.

| k% | Účinek |
| --- | --- |
| 01 | Vyroste 5k4 mochomůrek. Sní-li mochomůrku tvor, hoď kostkou. Padne-li liché číslo, musí tvor uspět v záchranném hodu na Odolnost se SO 15, jinak utrpí jedové zranění 5k6 a stane se otrávený na 1 hodinu. Padne-li sudé číslo, tvor získá 5k6 dočasných životů na 1 hodinu. |
| 02–10 | Do 6 sáhů do vzduchu vytryskne gejzír vody, piva, borůvkového džusu, čaje, octu, vína, nebo oleje (dle úvahy PJ) a tryská 1k12 kol. |
| 11–20 | Vyroste **ent** (viz statistiky v Bestiáři). Je 50% šance, že **ent** je chaoticky zlý a zaútočí. |
| 21–30 | Vyvstane oživlá, nehybná kamenná socha tvé podoby. Slovně ti vyhrožuje. Opustíš-li ji a přijde k ní někdo jiný, popíše tě jako nejohavnějšího padoucha a pošle ho tě najít a zaútočit na tebe. Jsi-li ve stejné sféře existence jako socha, ví, kde jsi. Po 24 hodinách se stane socha neživou. |
| 31–40 | Vyšlehne táborový oheň s modrými plameny a hoří 24 hodin (nebo dokud není uhašen). |
| 41–50 | Vyroste 1k6 + 6 **vřesků** (viz statistiky v Bestiáři). |
| 51–60 | Vyplazí se 1k4 + 8 světle růžových ropuch. Když se někdo ropuchy dotkne, promění se ve Velkou či menší nestvůru dle úvahy PJ. Nestvůra vydrží 1 minutu a pak zmizí ve světle růžovém obláčku. |
| 61–70 | Vynoří se hladový **bulta** (viz statistiky v Bestiáři) a zaútočí. |
| 71–80 | Vyroste ovocný strom. Má 1k10 + 20 plodů, z nichž 1k8 funguje jako náhodně určené magické lektvary a jeden jako jed k požití dle úvahy PJ. Za 1 hodinu strom zmizí. Sebrané ovoce zůstane a uchová si magii 30 dní. |
| 81–90 | Vyvstane hnízdo s 1k4 + 3 vejci. Tvor, který sní vejce, si musí hodit záchranný hod na Odolnost se SO 20. Když tvor uspěje, trvale si zvýší nejnižší hodnotu vlastnosti o 1, přičemž mezi stejně nízkými hodnotami rozhodne náhodně. Když v záchraně neuspěje, utrpí silové zranění 10k6 z vnitřní magické exploze. |
| 91–99 | Vyroste pyramida s čtvercovou základnou o straně 12 sáhů. Uvnitř je sarkofág se **vznešenou mumií** (viz statistiky v Bestiáři). Pyramida se považuje za doupě **vznešené mumie** a její sarkofág obsahuje poklad dle úvahy PJ. |
| 100 | Do výšky dle úvahy PJ vyroste obří fazol. Vršek vede někam dle úvahy PJ, například na krásný výhled, do hradu oblačného obra nebo do jiné sféry existence. |
</dnd-item>

<dnd-item
  title="Quaalův péřový žeton"
  original="Quaal's Feather Token"

  rulebook="Průvodce PH"

  rarity="Vzácný"

  attunement="Nevyžaduje"
  interaction="žádná int."

  purpose="Cestování"
  item="Výbava"

  combat-effect="Nebojový"
  bonus="Žádný bonus"

  limit="Jednorázové"
  duration="Zvláštní"
  >

*Divotvorný předmět, vzácný*

Tento drobný předmět vypadá jako péro. Existují různé druhy péřových žetonů, každý s jiným jednorázovým účinkem. Druh žetonu zvolí PJ, nebo ho určí náhodně.

| k% |  Péřový  žeton |
| --- | --- |
| 01–20 | Kotva |
| 21–35 | Pták |
| 36–50 | Vějíř |
| 51–65 | Gondola |
| 66–90 | Strom |
| 91–100 | Bič |

***Bič.*** Jako akci můžeš vrhnout žeton do bodu do 2 sáhů od sebe. Žeton zmizí a místo něj se objeví vznášející se bič. Pak můžeš použít bonusovou akci k útoku na blízko kouzlem proti tvorovi do 2 sáhů od biče, s útočným bonusem +9. Při zásahu cíl utrpí silové zranění 1k6 + 5.

Jako bonusovou akci ve svém tahu můžeš nařídit biči, aby uletěl až 4 sáhy a zopakoval útok proti tvorovi do 2 sáhů od něj. Bič zmizí po 1 hodině, když použiješ akci k jeho zrušení, nebo když jsi neschopný či zemřeš.

***Gondola.*** Jako akci můžeš položit žeton na vodní plochu o průměru aspoň 12 sáhů. Žeton zmizí a místo něj se objeví 10 sáhů dlouhá, 4 sáhy široká gondola s labutím zobcem. Loďka je samohybná a pluje po vodě rychlostí 6 mil za hodinu. Když pluješ na gondole, pomocí akce jí můžeš přikázat, aby se pohnula nebo zatočila až o 90°. Gondola pojme až třicet dva Středních či menších tvorů. Velký tvor se bere jako čtyři Střední tvorové a Obrovský tvor se bere jako devět Středních tvorů. Gondola vydrží 24 hodin a pak zmizí. Můžeš ji zrušit jako akci.

***Kotva.*** Jako akci se můžeš žetonem dotknout člunu či lodi. 24 hodin se plavidlo nebude moci nijak pohnout. Když se žetonem dotkneš plavidla znovu, účinek skončí. Když účinek skončí, žeton zmizí.

***Pták.*** Jako akci můžeš vyhodit žeton 1 sáh do vzduchu. Žeton zmizí a místo něj se objeví obrovský, mnohobarevný pták. Pták má statistiky noha (viz *Bestiář*), ale plní tvé jednoduché příkazy a nemůže útočit. Během své maximální rychlosti létání (16 mil za hodinu, maximálně 144 mil za den s hodinovým odpočinkem po každých 3 hodinách létání) unese až 500 liber, nebo při poloviční rychlosti až 1 000 liber. Pták zmizí po denním létání svou maximální rychlostí, nebo klesnou-li mu životy na 0. Můžeš ho zrušit jako akci.

***Strom.*** Tento žeton se dá použít jen pod širým nebem. Jako akci ho můžeš položit na volné místo na zemi. Žeton zmizí a místo něj se objeví nemagický dub. Strom je 12 sáhů vysoký, jeho kmen má 1 sáh v průměru a jeho koruna má poloměr 6 sáhů.

***Vějíř.*** Jsi-li na lodi, jako akci můžeš žeton vyhodit 2 sáhy do vzduchu. Žeton zmizí a místo něj se objeví obří vějíř. Vějíř se vznáší a mává a vytváří vítr, který je dostatečně silný, aby se opřel do plachet jedné lodi a na 8 hodin zvýšil její rychlost o 5 mil za hodinu. Vějíř můžeš zrušit jako akci.
</dnd-item>

<dnd-item
  title="Rejnočí plášť"
  original="Cloak of the manta ray"

  rulebook="Průvodce PH, Jeskyně a draci"

  rarity="Neobvyklý"

  attunement="Nevyžaduje"
  interaction="žádná int."

  purpose="Cestování"
  item="Oblečení"

  combat-effect="Nebojový"
  bonus="Žádný bonus"

  limit="Neomezené"
  duration="nepovinný"
  >

*Divotvorný předmět, neobvyklý*

Když máš na sobě tento plášť s přehozenou kapucí, můžeš dýchat pod vodou a máš rychlost plavání 12 sáhů. Přehození nebo sundání kapuce vyžaduje akci.
</dnd-item>

<dnd-item
  title="Roh tichého poplachu"
  original="Horn of Silent Alarm"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní efekt"
  item="Všední předmět"

  combat-effect="Nebojový"
  bonus="Žádný bonus"

  limit="Nabití s obnovou"
  duration="Permanentní"
  >

**Roh tichého poplachu**

*Divotvorný předmět, běžný*

Tento roh má 4 dávky. Když na něj v rámci své akce zatroubíš, uslyší jeho zvuk jeden tvor, kterého sis vybral. Ten současně nesmí být hluchý a nesmí být od tebe vzdálen více než 120 sáhů. Zvuk rohu nemůže slyšet žádný jiný tvor. Roh si za úsvitu každého dne obnoví 1k4 spotřebovaných dávek.
</dnd-item>

<dnd-item
  title="Roh Valhaly"
  original="Horn of Valhalla"

  rulebook="Průvodce PH, Jeskyně a draci"

  rarity="Vzácný, Velmi vzácný, Legendární"

  attunement="Nevyžaduje"
  interaction="žádná int."

  purpose="Vyvolávání"
  item="Všední předmět"

  combat-effect="Jiný efekt"
  bonus="Žádný bonus"

  limit="Nabití s obnovou"
  duration="1 hodina"
  >

*Divotvorný předmět, vzácný (stříbrný či mosazný), velmi vzácný (bronzový), nebo legendární (železný)*

Jako akci můžeš zadout na tento roh. Následkem toho se do 12 sáhů od tebe objeví duše válečníků ze sféry Ysgard. Tyto duše mají statistiky berserkra z *Bestiáře*.

Do Ysgardu se vrátí po 1 hodině, nebo když jim klesnou životy na 0. Jakmile použiješ tento roh, můžeš ho použít znovu až za 7 dní.

Nejznámější jsou čtyři typy *rohu Valhaly*, přičemž každý je z jiného kovu. Typ rohu určuje, kolik berserkrů odpoví na tvé volání, stejně jako požadavek pro jeho použití. Typ rohu zvolí PJ, nebo ho určí náhodně.

| k% | Typ rohu | Přivolaných berserkrů | Požadavek | Vzácnost |
| --- | --- | --- | --- | --- |
| 01–40 | Stříbrný | 2k4 + 2 | Žádný | Vzácný |
| 41–75 | Mosazný | 3k4 + 3 | Zdatnost se všemi jednoduchými zbraněmi | Vzácný |
| 76–90 | Bronzový | 4k4 + 4 | Zdatnost se všemi středními zbrojemi | Velmi vzácný |
| 91–100 | Železný | 5k4 + 5 | Zdatnost se všemi vojenskými zbraněmi | Legendární |

Pokud zaduješ na roh, aniž bys splňoval jeho požadavek, přivolaní berserkři na tebe zaútočí. Pokud požadavek splňuješ, jsou vůči tobě a tvým společníkům přátelští a plní tvé rozkazy.
</dnd-item>

<dnd-item
  title="Rošt ovládání ohnivých elementálů"
  original="Brazier of commanding fire elementals"

  rulebook="Průvodce PH"

  rarity="Vzácný"

  attunement="Nevyžaduje"
  interaction="žádná int."

  purpose="Vyvolávání"
  item="Výbava"

  combat-effect="Jiný efekt"
  bonus="Žádný bonus"

  limit="1/denně"
  duration="1 hodina"
  >

*Divotvorný předmět, vzácný*

Když v tomto mosazném roštu hoří oheň, můžeš pomocí akce vyslovit jeho zaklínadlo a přivolat ohnivého elementála, jako bys seslal kouzlo *vyvolej elementála*. Rošt nelze znovu použít tímto způsobem až do příštího úsvitu.

Rošt váží 5 liber.
</dnd-item>

<dnd-item
  title="Roucho hvězd"
  original="Robe of stars"

  rulebook="Průvodce PH, Jeskyně a draci"

  rarity="Velmi vzácný"

  attunement="Kýmkoliv"
  interaction="žádná int."

  purpose="Tematické efekty"
  item="Oblečení"

  combat-effect="Jiný efekt"
  bonus="Žádný bonus"

  limit="Nabití s obnovou"
  duration="Ihned"
  >

*Divotvorný předmět, velmi vzácný (vyžaduje sladění)*

Toto černé, nebo tmavě modré roucho je ozdobeno malými bílými či stříbrnými hvězdičkami. Když ho máš na sobě, získáš bonus +1 k záchranným hodům.

Šest hvězd, které se nachází v přední horní části roucha, je obzvlášť velkých. Když máš na sobě toto roucho, můžeš jako akci strhnout jednu z hvězd a použít ji k seslání *magické střely* jako kouzla 5. úrovně. Každý den za soumraku se na rouchu znovu objeví 1k6 stržených hvězd.

Když máš na sobě toto roucho, můžeš jako akci vstoupit do Astrální sféry se vším, co neseš nebo máš na sobě. Zůstaneš tam, dokud nepoužiješ akci k návratu do sféry, ve které jsi byl. Znovu se objevíš na posledním místě, které jsi zabíral, nebo na nejbližším volném místě, pokud je dané místo obsazené.
</dnd-item>

<dnd-item
  title="Roucho mihotavých barev"
  original="Robe of scintillating colors"

  rulebook="Průvodce PH"

  rarity="Velmi vzácný"

  attunement="Kýmkoliv"
  interaction="žádná int."

  purpose="Tematické efekty"
  item="Oblečení"

  combat-effect="+stav, Jiný efekt"
  bonus="Nevýhoda"

  limit="Nabití s obnovou"
  duration="1 kolo"
  >

*Divotvorný předmět, velmi vzácný (vyžaduje sladění)*

Toto roucho má 3 dávky a každý den za úsvitu si dobije 1k3 spotřebovaných dávek. Když ho máš na sobě, můžeš pomocí akce spotřebovat 1 dávku, čímž se na oděvu zobrazí měňavý vzor oslnivých barev do konce tvého příštího tahu. Během této doby roucho osvítí jasným světlem okruh o poloměru 6 sáhů a slabým světlem dalších 6 sáhů. Tvorové, kteří tě vidí, mají nevýhodu k hodům na útok proti tobě. Navíc každý tvor v jasném světle, který tě vidí ve chvíli, kdy se aktivuje schopnost roucha, musí uspět v záchranném hodu na Moudrost se SO 15, jinak je ochromený, dokud účinek neskončí.
</dnd-item>

<dnd-item
  title="Roucho očí"
  original="Robe of eyes"

  rulebook="Průvodce PH, Jeskyně a draci"

  rarity="Vzácný"

  attunement="Kýmkoliv"
  interaction="žádná int."

  purpose="Tematické efekty"
  item="Oblečení"

  combat-effect="Nebojový"
  bonus="Žádný bonus"

  limit="Neomezené"
  duration="Zvláštní"
  >

*Divotvorný předmět, vzácný (vyžaduje sladění)*

Toto roucho je ozdobeno vzory podobným očím. Když ho máš na sobě, získáš následující užitky:

 * Roucho ti umožňuje vidět všemi směry a máš výhodu k ověřením Moudrosti (Vnímání), která se opírají o zrak.
 * Máš vidění ve tmě do vzdálenosti 24 sáhů.
 * Vidíš neviditelné tvory a předměty a vidíš i do Éterické sféry, do vzdálenosti 24 sáhů.

Oči na rouchu se nedají zavřít ani odvrátit. I když můžeš zavřít nebo odvrátit své vlastní oči, není ti to nic platné, když máš na sobě toto roucho.

Když je do 1 sáhu od roucha sesláno kouzlo *světlo* nebo *denní světlo*, oslepneš na 1 minutu. Na konci každého svého tahu si můžeš hodit záchranný hod na Odolnost (SO 11 pro *světlo*, nebo SO 15 pro *denní světlo*) a při úspěšné záchraně slepota skončí.
</dnd-item>

<dnd-item
  title="Roucho užitečných věcí"
  original="Robe of useful items"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Cestování"
  item="Oblečení"

  combat-effect="Jiný efekt"
  bonus="Žádný bonus"

  limit="Nabití bez obnovy"
  duration="Permanentní"
  >

*Divotvorný předmět, neobvyklý*

Toto roucho má na sobě záplaty různých tvarů a barev. Když ho máš na sobě, jako akci můžeš odtrhnout jednu z nich a ze záplaty se stane předmět či tvor, kterého představuje. Když se odtrhne poslední záplata, z roucha se stane obyčejný oděv.

Roucho má od každé z následujících záplat vždy dvě:

 * Dýka
 * Směrová lucerna (naplněná a zapálená)
 * Kovové zrcátko
 * Tyč (2 sáhy)
 * Konopné lano (10 sáhů, stočené)
 * Pytel

Mimo to má roucho 4k4 dalších záplat. PJ zvolí jaké, nebo je určí náhodně.

| k% | Záplata |
| --- | --- |
| 01–08 | Pytel se 100 zl |
| 09–15 | Stříbrná skříňka (1 stopu dlouhá, 6 coulů široká a hluboká) v hodnotě 500 zl |
| 16–22 | Železné dveře (až 2 sáhy široké a 2 sáhy vysoké s petlicí na jedné straně dle tvé volby), které se dají umístit do otvoru, na který dosáhneš; samy se přizpůsobí otvoru a připnou a zavěsí do pantů |
| 23–30 | 10 drahokamů, každý v hodnotě 100 zl |
| 31–44 | Dřevěný žebřík (24 stop dlouhý) |
| 45–51 | **Jezdecký kůň** se sedlovými brašnami (viz statistiky v Bestiáři) |
| 52–59 | Jáma (krychle o straně 2 sáhy), která se dá umístit na zem do 2 sáhů od tebe |
| 60–68 | 4 léčivé lektvary |
| 69–75 | Veslice (12 stop dlouhá) |
| 76–83 | Kouzelný svitek obsahující jedno kouzlo 1. až 3. úrovně |
| 84–90 | 2 **mastifové** (viz statistiky v Bestiáři) |
| 91–96 | Okno (2 × 4 stopy, až 2 stopy hluboké), které se dá umístit na svislý povrch, kam dosáhneš |
| 97–100 | Přenosné beranidlo |
</dnd-item>

<dnd-item
  title="Rubín válečného mága"
  original="Ruby of the War Mage"

  rulebook="Xanatharův průvodce vším"

  rarity="Běžný"

  attunement="Sesilatelem"
  interaction="žádná int."

  purpose="Sesílání"
  item="Jiný"

  combat-effect="Jiný efekt"
  bonus="Žádný bonus"

  limit="Neomezené"
  duration="Zvláštní"
  >

**Rubín válečného mága**

*Divotvorný předmět, běžný (vyžaduje sladění se sesilatelem)*

Tento rubín o průměru jednoho coulu je pokrytý tajemnými runami a umožní ti použít jednoduchou nebo vojenskou zbraň jako Sesílací ohniskový předmět. Pokud chceš tuto vlastnost využívat, musíš ho přitisknout na danou zbraň a alespoň 10 minut ho tam držet. Rubín se pak nedá odstranit, a to ani v *antimagickém poli*, dokud není zbraň zničena nebo dokud ho v rámci akce nesundáš (ukončíš s ním sladění).
</dnd-item>

<dnd-item
  title="Rukavice chytání střel"
  original="Gloves of missile snaring"

  rulebook="Průvodce PH"

  rarity="Neobvyklý"

  attunement="Kýmkoliv"
  interaction="žádná int."

  purpose="Trvalý přínos"
  item="Oblečení"

  combat-effect="Jiný efekt"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, neobvyklý (vyžaduje sladění)*

Když si navlečeš tyto rukavice, vypadá to, jako by téměř splynuly s tvýma rukama. Když je máš na sobě a zasáhne tě útok na dálku zbraní, můžeš jako reakci snížit zranění o 1k10 + tvá oprava Obratnosti, pokud máš volnou ruku. Snížíš-li zranění na 0, můžeš střelu chytit, je-li dost malá, aby se dala držet v ruce.
</dnd-item>

<dnd-item
  title="Rukavice plavání a šplhání"
  original="Gloves of swimming and climbing"

  rulebook="Průvodce PH"

  rarity="Neobvyklý"

  attunement="Kýmkoliv"
  interaction="žádná int."

  purpose="Trvalý přínos"
  item="Oblečení"

  combat-effect="Nebojový"
  bonus="+5"

  limit="Neomezené"
  duration="Permanentní"
  >

*Divotvorný předmět, neobvyklý (vyžaduje sladění)*

Když máš na sobě tyto rukavice, šplhání a plavání tě nestojí dodatečný pohyb a získáš bonus +5 k ověřením Síly (Atletiky) pro šplhání či plavání.
</dnd-item>

<dnd-item
  title="Rukavice zlobří síly"
  original="Gauntlets of ogre power"

  rulebook="Průvodce PH"

  rarity="Neobvyklý"

  attunement="Kýmkoliv"
  interaction="žádná int."

  purpose="Posilovače"
  item="Oblečení"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, neobvyklý (vyžaduje sladění)*

Když máš na sobě tyto rukavice, tvá hodnota Síly je 19. Je-li tvá Síla bez nich 19 či více, nemají na tebe žádný účinek.
</dnd-item>

<dnd-item
  title="Rukavice zlodějství"
  original="Gloves of thievery"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Trvalý přínos"
  item="Oblečení"

  combat-effect="Nebojový"
  bonus="+5"

  limit="Neomezené"
  duration="Permanentní"
  >

*Divotvorný předmět, neobvyklý*

Tyto rukavice jsou po čas nošení neviditelné. Když je máš na sobě, získáš bonus +5 k ověřením Obratnosti (Čachrům) a ověřením Obratnosti pro otevírání zámků paklíčem.
</dnd-item>

<dnd-item
  title="Rukověť chápání"
  original="Tome of understanding"

  rulebook="Průvodce PH"

  rarity="Velmi vzácný"

  attunement="Nevyžaduje"
  interaction="žádná int."

  purpose="Posilovače"
  item="Kniha"

  combat-effect="Nebojový"
  bonus="+2"

  limit="Jednorázové"
  duration="Permanentní"
  >

*Divotvorný předmět, velmi vzácný*

Tato kniha obsahuje cviky pro zlepšení intuice a vhledu a její slova jsou nabita magií. Strávíš-li 48 hodin během 6 či méně dnů studiem obsahu knihy a praktikováním jejích pokynů, tvá hodnota Moudrosti se zvýší o 2, stejně jako tvé maximum pro tuto hodnotu. Manuál pak ztratí svou magii, ale za sto let si ji obnoví.
</dnd-item>

<dnd-item
  title="Rukověť jasného myšlení"
  original="Tome of clear thought"

  rulebook="Průvodce PH, Jeskyně a draci"

  rarity="Velmi vzácný"

  attunement="Nevyžaduje"
  interaction="žádná int."

  purpose="Posilovače"
  item="Kniha"

  combat-effect="Nebojový"
  bonus="+2"

  limit="Jednorázové"
  duration="Permanentní"
  >

*Divotvorný předmět, velmi vzácný*

Tato kniha obsahuje cviky pro zlepšení paměti a logického uvažování a její slova jsou nabita magií. Strávíš-li 48 hodin během 6 či méně dnů studiem obsahu knihy a praktikováním jejích pokynů, tvá hodnota Inteligence se zvýší o 2, stejně jako tvé maximum pro tuto hodnotu. Manuál pak ztratí svou magii, ale za sto let si ji obnoví.
</dnd-item>

<dnd-item
  title="Rukověť tichého jazyka"
  original="Tome of stilled tongue"

  rulebook="Průvodce PH"

  rarity="Legendární"

  attunement="Kouzelníkem"
  interaction="žádná int."

  purpose="Tematické efekty"
  item="Kniha"

  combat-effect="Jiný efekt"
  bonus="Žádný bonus"

  limit="1/denně"
  duration="Permanentní"
  >

*Divotvorný předmět, legendární (vyžaduje sladění s kouzelníkem)*

Tento tlustý, kůží vázaný svazek má na přední obálce přibitý vyschlý jazyk. Existuje pět těchto rukovětí a neví se, který je originál. Strašlivá přední dekorace na první *rukověti tichého jazyka* kdysi patřila bývalému zrádnému služebníkovi kostějového boha Vekny, strážce tajemství. Prvních několik stran každé rukověti je popsáno nerozluštitelnými čmáranicemi. Zbývající stránky jsou prázdné a starodávné.

Pokud se umíš sladit s tímto předmětem, můžeš ho používat jako knihu kouzel a mystický ohniskový předmět. Mimo to, když rukověť držíš, můžeš pomocí bonusové akce seslat kouzlo, které v ní máš zapsané, aniž bys utratil pozici kouzel nebo použil verbální či pohybové složky. Tuto vlastnost rukověti nelze použít znovu až do příštího úsvitu.

Když jsi s knihou sladěný, můžeš odejmout jazyk z její obálky. Uděláš-li to, všechna v knize zapsaná kouzla se trvale vymažou.

Vekna sleduje každého, kdo používá tuto rukověť. Může do ní také psát šifrované vzkazy. Tyto zprávy se objeví o půlnoci a po přečtení vyblednou a zmizí.
</dnd-item>

<dnd-item
  title="Rukověť vedení a vlivu"
  original="Tome of leadership and influence"

  rulebook="Průvodce PH, Jeskyně a draci"

  rarity="Velmi vzácný"

  attunement="Nevyžaduje"
  interaction="žádná int."

  purpose="Posilovače"
  item="Kniha"

  combat-effect="Nebojový"
  bonus="+2"

  limit="Jednorázové"
  duration="Permanentní"
  >

*Divotvorný předmět, velmi vzácný*

Tato kniha obsahuje tipy pro ovlivňování a mámení ostatních a její slova jsou nabita magií. Strávíš-li 48 hodin během 6 či méně dnů studiem obsahu knihy a praktikováním jejích pokynů, tvá hodnota Charismatu se zvýší o 2, stejně jako tvé maximum pro tuto hodnotu. Manuál pak ztratí svou magii, ale za sto let si ji obnoví.
</dnd-item>

<dnd-item
  title="Růženec"
  original="Necklace of prayer beads"

  rulebook="Průvodce PH"

  rarity="Vzácný"

  attunement="Druidem, Klerikem, Paladinem"
  interaction="žádná int."

  purpose="Kouzlící"
  item="Šperk"

  combat-effect="Jiný efekt"
  bonus="Žádný bonus"

  limit="1/denně"
  duration="Permanentní"
  >

*Divotvorný předmět, vzácný (vyžaduje sladění s druidem, klerikem nebo paladinem)*

Tento náhrdelník má 1k4 + 2 magických korálků z akvamarínů, černých perel či topazů. Má také mnoho nemagických korálků z kamenů jako jantar, hematit, citrín, korál, nefrit, perla nebo křemen. Je-li z náhrdelníku odstraněn magický korálek, tento korálek přijde o svou magii.

Existuje šest typů magických korálků. Typ každého korálku na náhrdelníku zvolí PJ, nebo ho určí náhodně. Náhrdelník může mít víc než jeden korálek stejného typu. Abys korálek použil, musíš mít náhrdelník na sobě. Každý korálek obsahuje kouzlo, které se z něj dá seslat pomocí bonusové akce (SO záchrany kouzla se použije tvůj, je-li potřeba záchrana). Jakmile se sešle kouzlo magického korálku, tento korálek nelze použít znovu až do příštího úsvitu.

| k20 | Korálek… | Kouzlo |
| --- | --- | --- |
| 1–6 | hojení | *Zhoj zranění* (2. úroveň) nebo *nižší navrácení* |
| 7–12 | požehnání | *Požehnání* |
| 13 | přivolání | *Sférický spojenec* |
| 14–17 | přízně | *Mocné navrácení* |
| 18–19 | úderu | *Cejchovací úder* |
| 20 | větrné chůze | *Větrná chůze* |
</dnd-item>

<dnd-item
  title="Rybářský prut"
  original="Pole of Angling"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní efekt"
  item="Výbava"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Rybářský prut**

_Divotvorný předmět, běžný_

Tato 2sáhová tyč se po vyslovení zaklínadla přemění na rybářský prut s háčkem, vlascem a navijákem. Pokud zaklínadlo vyslovíš podruhé, složí se zpět do obyčejné tyče původní délky.
</dnd-item>

<dnd-item
  title="Samolátací oděv"
  original="Clothes of Mending"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní efekt"
  item="Oblečení"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Samolátací oděv**

*Divotvorný předmět, běžný*

Toto elegantní cestovatelské oblečení se samo kouzelně opravuje a zabraňuje každodennímu opotřebení. Pokud je nějaká část oděvu zcela zničena, už se neumí sama opravit.
</dnd-item>

<dnd-item
  title="Samoopravovací lano"
  original="Rope of Mending"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní efekt"
  item="Výbava"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Samoopravovací lano**

_Divotvorný předmět, běžný_

Tento 10sáhový smotek konopného provazu můžeš rozřezat na libovolný počet menších kousků a pak v rámci akce vyslovit zaklínadlo, kterým se kousky opět spojí dohromady. Jednotlivé kusy musejí být ve vzájemném kontaktu a nesmějí být jinak používány. Pokud se některá jeho část ztratí nebo zničí, *samoopravovací lano* se navždy zkrátí.
</dnd-item>

<dnd-item
  title="Scimitar rychlosti"
  original="Scimitar of speed"

  rulebook="Průvodce PH, Jeskyně a draci"

  rarity="Velmi vzácný"

  attunement="Kýmkoliv"
  interaction="žádná int."

  purpose="Zbraně"
  item="Zbraň"

  combat-effect="+útok, +zásah"
  bonus="+2"

  limit="Neomezené"
  duration="Permanentní"
  >

*Zbraň (scimitar), velmi vzácný (vyžaduje sladění)*

Získáš bonus +2 k hodům na útok a na zranění pomocí této magické zbraně. Navíc s ním můžeš jednou zaútočit jako bonusovou akci v každém svém tahu.
</dnd-item>

<dnd-item
  title="Sedlo kavalíra"
  original="Saddle of the cavalier"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Konkrétní účel"
  item="Výbava"

  combat-effect="Jiný efekt"
  bonus="Nevýhoda"

  limit="Neomezené"
  duration="Permanentní"
  >

*Divotvorný předmět, neobvyklý*

Když sedíš v tomto sedle na jezdeckém zvířeti, nelze tě z něj dostat proti tvé vůli, pokud jsi při vědomí, a hody na útok proti jezdeckému zvířeti mají nevýhodu.
</dnd-item>

<dnd-item
  title="Sedmimílové boty"
  original="Boots of striding and springing"

  rulebook="Průvodce PH"

  rarity="Neobvyklý"

  attunement="Kýmkoliv"
  interaction="žádná int."

  purpose="Cestování"
  item="Boty"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, neobvyklý (vyžaduje sladění)*

Když máš na sobě tyto boty, tvá rychlost chůze je 6 sáhů, není-li již tvá rychlost chůze vyšší, a tvá rychlost se nesníží z důvodu zatížení, nebo když máš na sobě těžkou zbroj. Mimo to dokážeš skočit trojnásobek normální vzdálenosti, i když nemůžeš skočit dál, než kolik by ti dovoloval tvůj zbývající pohyb.
</dnd-item>

<dnd-item
  title="Sekera vládců trpaslíků"
  original="Axe of the Dwarvish Lords"

  rulebook="Průvodce PH"

  rarity="Artefakt"

  attunement="Kýmkoliv"
  interaction="Prokletý"

  purpose="Artefakty"
  item="Zbraň"

  combat-effect="+útok, +zásah, Jiný efekt"
  bonus="+3"

  limit="Neomezené"
  duration="Permanentní"
  >

*Zbraň (válečná sekera), artefakt (vyžaduje sladění)*

Když mladý trpasličí princ viděl nebezpečí, kterým jeho lid čelí, nabyl přesvědčení, že lid potřebuje něco, co by ho sjednotilo. Proto se vydal vykovat zbraň, která by byla takovým symbolem.

Mladý princ putoval hluboko pod hory, hlouběji než jakýkoliv trpaslík kdy předtím, až došel do planoucího srdce velké sopky. S pomocí Moradina, trpasličího boha stvoření, prve vyrobil čtyři velké nástroje: *Brutální krumpáč*, *Vnitrozemská výheň*, *Kovadlinu písní* a *Obráběcí kladivo*. Pomocí nic vykoval *Sekeru vládců trpaslíků*.

Vyzbrojen artefaktem se princ vrátil k trpasličím kmenům a nastolil mír. Kmeny se staly spojenci, zahnali své nepřátele a těšily se z éry blahobytu. Tento mladý trpaslík vstoupil do historie jako První král. Když zestárl, předal zbraň, která se stala odznakem jeho úřadu, svému dědici. Právoplatní dědici si předávali sekeru po mnoho generací.

Později, v temné éře poznamenané zradou a špatností, došlo ke ztracení sekery v krvavé občanské válce podnícené lačností po moci a statusu, který propůjčovala. Uplynula staletí a trpaslíci ji stále hledají, mnoho dobrodruhů si na tom postavilo kariéru a podle pověstí prohledávají a drancují staré kobky, aby ji našli.

***Magická zbraň.*** *Sekera vládců trpaslíků* je magická zbraň, která dává bonus +3 k hodům na útok a na zranění pomocí ní. Sekera funguje i jako *trpasličí opasek*, *trpasličí vrhač* a *meč ostrosti*.

***Náhodné vlastnosti.*** Sekera má následující náhodě určené vlastnosti:

 * 2 vedlejší prospěšné vlastnosti
 * 1 hlavní prospěšná vlastnost
 * 2 vedlejší škodlivé vlastnosti

***Moradinovo požehnání.*** Jsi-li trpaslík sladěný s touto sekerou, získáš následující užitky:

 * Jsi imunní vůči jedovému zranění.
 * Dosah tvého vidění ve tmě se zvýší o 12 sáhů.
 * Získáš zdatnost s následujícím řemeslnickým nářadím: kovářské nástroje, pivovarnické suroviny a zednické nářadí, respektive kamenické nástroje.

***Vyvolání zemního elementála.*** Když držíš tuto sekeru, můžeš z ní jako akci seslat kouzlo *vyvolej elementála* a přivolat zemního elementála. Tuto vlastnost nelze použít znovu až do příštího úsvitu.

***Cestování do hlubin.*** Jako akci se můžeš sekerou dotknout nehybné trpasličí kamenické práce a seslat ze sekery *teleport*. Je-li tebou zamýšlené cílové místo pod zemí, je nulová šance nehody nebo doražení na nějaké neočekávané místo. Tuto vlastnost můžeš použít znovu až po uplynutí 3 dnů.

***Kletba.*** Na sekeře leží kletba, která postihne každého, kdo není trpaslík a se sekerou se sladí. Kletba přetrvá, i kdyby došlo k ukončení sladění. S každým uplynulým dnem se fyzický vzhled a vzrůst tvora stane trpasličtější. Po sedmi dnech vypadá tvor jako typický trpaslík, ale neztratí žádný ze svých rasových rysů ani nezíská trpasličí rasové rysy. Fyzické změny způsobené sekerou se nepovažují za magické (a proto je nelze rozptýlit), ale lze je zrušit účinkem, který snímá kletbu, například kouzlem *mocné navrácení* nebo *sejmi kletbu*.

***Zničení sekery.*** Jediný způsob, jak sekeru zničit, je roztavit ji ve *Vnitrozemské výhni*, kde byla vytvořena. Musí zůstat v hořící výhni padesát dní, než konečně podlehne ohni a stráví ji plameny.
</dnd-item>

<dnd-item
  title="Skarabeus ochrany"
  original="Scarab of protection"

  rulebook="Průvodce PH, Jeskyně a draci"

  rarity="Legendární"

  attunement="Kýmkoliv"
  interaction="žádná int."

  purpose="Tematické efekty"
  item="Šperk"

  combat-effect="Jiný efekt"
  bonus="Výhoda"

  limit="Neomezené, Nabití bez obnovy"
  duration="Permanentní"
  >

*Divotvorný předmět, legendární (vyžaduje sladění)*

Podržíš-li ve své ruce tento medailon ve tvaru brouka 1 kolo, na jeho povrchu se objeví nápis zjevující jeho magickou povahu. Máš-li ho u sebe, poskytuje ti dva užitky:

 * Máš výhodu k záchranným hodům proti kouzlům.
 * Skarabeus má 12 dávek. Neuspěješ-li v záchranném hodu proti nekromatickému kouzlu či zraňujícímu účinku, jehož původcem je nemrtvý tvor, můžeš pomocí reakce spotřebovat 1 dávku a změnit neúspěšnou záchranu na úspěšnou. Skarabeus se rozpadne na prach a zničí, když se spotřebuje jeho poslední dávka.
</dnd-item>

<dnd-item
  title="Skládací člun"
  original="Folding boat"

  rulebook="Průvodce PH, Jeskyně a draci"

  rarity="Vzácný"

  attunement="Nevyžaduje"
  interaction="žádná int."

  purpose="Cestování"
  item="Výbava"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, vzácný*

Tento předmět vypadá jako dřevěná krabička s rozměry 12 coulů na délku, 6 coulů na šířku a 6 coulů hloubky. Váží 4 libry a vznáší se. Dá se otevřít a uvnitř skladovat předměty. Tento předmět má také tři zaklínadla, přičemž vyslovení každého vyžaduje použití akce.

Jedno zaklínadlo způsobí, že se krabička rozvine do 10 stop dlouhého, 5 stop širokého a 2 stopy hlubokého člunu. Člun má jeden pár vesel, kotvu, stěžeň a trojúhelníkovou plachtu. Pohodlně pojme až čtyři Střední tvory.

Druhé zaklínadlo způsobí, že se krabička rozvine do 24 stop dlouhé, 8 stop široké a 6 stop hluboké lodě. Loď má palubu, veslařské sedačky, pět párů vesel, kormidelní veslo, kotvu, palubní kajutu a stěžeň s čtvercovou plachtou. Pohodlně pojme až patnáct Středních tvorů.

Když se krabička stane plavidlem, její váha se upraví dle normálu pro plavidlo dané velikosti a vše, co v ní bylo uloženo, zůstane v plavidle.

Třetí zaklínadlo způsobí, že *skládací člun* se složí zpět do krabičky, pokud není na palubě žádný tvor. Předměty v plavidle, které se nevejdou do krabičky, když se složí, zůstanou mimo krabičku. Předměty v plavidle, které se vejdou do krabičky, v ní zůstanou.
</dnd-item>

<dnd-item
  title="Skládací tyč"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Nekonkrétní efekt"
  item="Žezlo"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Skládací tyč**

_Divotvorný předmět, běžný_

Tato 2sáhová tyč se po vyslovení zaklínadla přemění na 1 stopu dlouhé žezlo, které se pak dá snadněji přenášet. Na váhu tyče nemá tato změna vliv. Žezlo můžeš změnit zpátky na tyč, když v rámci akce vyslovíš jiné zaklínadlo. Pokud však tyč nemá pro změnu do původní délky dost místa, její délka se této skutečnosti přizpůsobí.
</dnd-item>

<dnd-item
  title="Sluneční čepel"
  original="Sun blade"

  rulebook="Průvodce PH, Jeskyně a draci"

  rarity="Vzácný"

  attunement="Kýmkoliv"
  interaction="žádná int."

  purpose="Zbraně"
  item="Zbraň"

  combat-effect="+útok, +zásah, Jiný efekt"
  bonus="+2"

  limit="Neomezené"
  duration="Permanentní"
  >

*Zbraň (dlouhý meč), vzácná (vyžaduje sladění)*

Tato zbraň vypadá jako jílec dlouhého meče. Když jílec držíš, můžeš pomocí bonusové akce způsobit, že z něj vyvstane čepel z čirého záření, nebo naopak čepel zmizí. Když je čepel zapnutá, má tento magický dlouhý meč vytříbenou vlastnost. Jsi-li zdatný s krátkým nebo dlouhým mečem, jsi zdatný i se *sluneční čepelí*.

Získáš bonus +2 k hodům na útok a na zranění pomocí této magické zbraně, která způsobuje zářivé zranění místo sečného zranění. Když s ní zasáhneš nemrtvého, cíl utrpí dodatečné zářivé zranění 1k8.

Světelná čepel meče osvítí jasným světlem okruh o poloměru 3 sáhy a slabým světlem další 3 sáhy. Světlo je sluneční světlo. Dokud čepel trvá, můžeš pomocí akce zvětšit nebo zmenšit poloměr jasného a současně slabého světla o 1 sáh, do maxima 6 sáhů (každý), nebo minima 2 sáhy (každý).
</dnd-item>

<dnd-item
  title="Směrová koule"
  original="Orb of Direction"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní efekt"
  item="Jiný"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Směrová koule**

_Divotvorný předmět, běžný_

Pokud máš tento předmět u sebe, můžeš jako akci zjistit, kterým směrem leží sever. Tato vlastnost funguje pouze v Materiální sféře.
</dnd-item>

<dnd-item
  title="Strážný štít"
  original="Sentinel shield"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Zbroje"
  item="Štít"

  combat-effect="Jiný efekt"
  bonus="Výhoda"

  limit="Neomezené"
  duration="Permanentní"
  >

*Zbroj (štít), neobvyklý*

Když držíš tento štít, máš výhodu k hodům na iniciativu a ověřením Moudrosti (Vnímání). Na štítu je namalovaný symbol oka.
</dnd-item>

<dnd-item
  title="Strojkový amulet"
  original="Clockwork Amulet"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní účel"
  item="Amulet"

  combat-effect="Nebojový"
  bonus="Žádný bonus"

  limit="1/denně"
  duration="Permanentní"
  >

**Strojkový amulet**

_Divotvorný předmět, běžný_

Tento měděný amulet obsahuje drobná ozubená kolečka a je poháněn magií Mechanu, sféry předvídatelné jako hodinový strojek. Když k němu přiložíš ucho, uslyšíš slabé tikání a šumění.

Když máš amulet u sebe, můžeš se při útoku vzdát hodu k20 a vzít si místo něj desítku. Tuto vlastnost můžeš znovu použít až za příštího úsvitu.
</dnd-item>

<dnd-item
  title="Střelivo +1, +2, +3"
  original="Ammunition +1, +2, +3"

  rulebook="Průvodce PH"

  rarity="Neobvyklý, Vzácný, Velmi vzácný"

  attunement="Nevyžaduje"
  interaction="žádná int."

  purpose="Zbraně"
  item="Zbraň"

  combat-effect="+útok, +zásah"
  bonus="+1, +2, +3"

  limit="Jednorázové"
  duration="Permanentní"
  >

*Zbraň (jakékoli střelivo), neobvyklé (+1), vzácné (+2), nebo velmi vzácné (+3)*

Máš bonus k hodům na útok a na zranění pomocí tohoto kusu magického střeliva. Bonus je dán vzácností střeliva. Jakmile střelivo zasáhne cíl, přestane být magické.
</dnd-item>

<dnd-item
  title="Studna mnoha světů"
  original="Well of many worlds"

  rulebook="Průvodce PH"

  rarity="Legendární"

  attunement="Nevyžaduje"
  interaction="žádná int."

  purpose="Tematické efekty"
  item="Výbava"

  combat-effect="Nebojový"
  bonus="Žádný bonus"

  limit="Nabití s obnovou"
  duration="Permanentní"
  >

*Divotvorný předmět, legendární*

Tato jemná, černá látka, hebká jako hedvábí, je složená do velikosti kapesníku. Když se rozloží, je z ní kruhová plachta o průměru 6 stop.

Pomocí akce můžeš *studnu mnoha světů* rozložit či přiložit na pevný povrch, kde vytvoří obousměrný portál do jiného světa nebo sféry existence. Pokaždé, když věc otevře portál, PJ rozhodne, kam vede. Pomocí akce můžeš zavřít otevřený portál tak, že chytíš látku za její okraje a složíš ji. Jakmile *studna mnoha světů* otevře portál, může to udělat znovu až za 1k8 hodin.
</dnd-item>

<dnd-item
  title="Svíce vzývání"
  original="Candle of invocation"

  rulebook="Průvodce PH"

  rarity="Velmi vzácný"

  attunement="Kýmkoliv"
  interaction="žádná int."

  purpose="Tematické efekty"
  item="Výbava"

  combat-effect="Jiný efekt"
  bonus="Výhoda"

  limit="Nabití bez obnovy"
  duration="4 hodiny"
  >

*Divotvorný předmět, velmi vzácný (vyžaduje sladění)*

Tato štíhlá svíčka je zasvěcená božstvu a sdílí jeho přesvědčení. Přesvědčení svíce lze odhalit kouzlem *najdi zlo a dobro*. PJ zvolí boha a přidružené přesvědčení, nebo určí přesvědčení náhodně.

| k20 | Přesvědčení |
| --- | --- |
| 1–2 | Chaotické zlo |
| 3–4 | Chaoticky neutrální |
| 5–7 | Chaotické dobro |
| 8–9 | Neutrální zlo |
| 10–11 | Neutrální |
| 12–13 | Neutrální dobro |
| 14–15 | Zákonné zlo |
| 16–17 | Zákonně neutrální |
| 18–20 | Zákonné dobro |

Magie svíce se aktivuje, když se svíce zapálí, což vyžaduje akci. Po 4 hodinách hoření se svíce zničí. Můžeš ji sfouknout dříve, aby ti vydržela na později. Z celkové doby trvání svíce odečti čas, který hořela, za každou započatou minutu.

Když svíce hoří, osvítí slabým světlem okruh o poloměru 6 sáhů. Každý tvor v tomto světle, jehož přesvědčení je stejné jako přesvědčení svíce, má výhodu k hodům na útok, záchranným hodům a ověřením vlastností. Navíc druid nebo klerik ve světle, jehož přesvědčení se shoduje s přesvědčením svíce, může sesílat kouzla 1. úrovně, která má připravená, aniž by za to utrácel pozice kouzel, ačkoliv účinek kouzla je takový, jako by bylo sesláno s pozicí kouzla 1. úrovně.

Případně, když zapálíš svíci poprvé, můžeš pomocí ní seslat kouzlo *brána*. Když to uděláš, svíce se zničí.
</dnd-item>

<dnd-item
  title="Svitek ochrany"
  original="Scroll of protection"

  rulebook="Průvodce PH"

  rarity="Vzácný"

  attunement="Nevyžaduje"
  interaction="žádná int."

  purpose="Konkrétní účel"
  item="Svitek"

  combat-effect="Jiný efekt"
  bonus="Žádný bonus"

  limit="Jednorázové"
  duration="5 minut"
  >

*Svitek, vzácný*

Každý svitek ochrany funguje proti konkrétnímu typu tvora zvoleného Pánem jeskyně, nebo určeného náhodně hodem kostkou dle následující tabulky.

| k% | Typ tvora |
| --- | --- |
| 01–25 | Běsi |
| 26–35 | Elementálové |
| 36–45 | Nebešťané |
| 46–65 | Nemrtví |
| 66–70 | Rostliny |
| 71–80 | Víly |
| 81–90 | Zrůdy |
| 91–100 | Zvířata |

Když pomocí akce přečteš svitek, obklopí tě neviditelná bariéra, která vyjde z tebe a utvoří válec s poloměrem 1 sáh, výškou 2 sáhy. 5 minut tato bariéra brání tvorům daného typu, aby vstoupili do válce, nebo v něm cokoliv ovlivnili.

Válec se pohybuje spolu s tebou a setrvává s tebou ve středu. Ale pokud by ses pohnul takovým způsobem, že by se tvor daného typu octnul uvnitř válce, účinek skončí.

Tvor se může pokusit překonat bariéru použitím akce pro hod na ověření Charismatu se SO 15. Když tvor uspěje, bariéra na něj přestane působit.
</dnd-item>

<dnd-item
  title="Šalebné karty"
  original="Deck of illusions"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Tematické efekty"
  item="Všední předmět"

  combat-effect="Nebojový"
  bonus="Žádný bonus"

  limit="Jednorázové"
  duration="Zvláštní"
  >

*Divotvorný předmět, neobvyklý*

Tato krabička obsahuje sadu pergamenových karet. Plný balíček má 34 karet. Balíčku nalezenému v pokladu obvykle chybí 1k20 − 1 karet.

Magie karet funguje pouze tehdy, jsou-li karty líznuty náhodně (pro simulování balíčku můžeš použít upravený balíček hracích karet). Jako akci si můžeš náhodně líznout kartu z balíčku a vrhnout ji na bod na zemi do 6 sáhů od sebe.

Nad vrženou kartou se objeví iluze jednoho či více tvorů a vydrží, dokud není rozptýlena. Iluze tvora vypadá reálně, má příslušnou velikost a chová se, jako by šlo o opravdového tvora (jak je uveden v *Bestiáři*), až na to, že nemůže nikoho zranit ani nic poškodit. Když jsi do 24 sáhů od iluze tvora a vidíš ji, můžeš s ní jako akci magicky pohnout kamkoliv do 6 sáhů od její karty. Fyzická interakce s iluzí tvora prozradí, že jde o iluzi, neboť jím prochází věci. Použije-li tvor svoji akci k pozornému prohlédnutí si tvora, úspěšným ověřením Inteligence (Pátrání) se SO 15 dokáže určit, že jde o iluzi. Pokud tvor odhalí, že jde o iluzi, stane se pro něj průsvitná.

Iluze vydrží, dokud se nepohne s její kartou, nebo dokud nedojde k jejímu rozptýlení. Když iluze skončí, obrázek na její kartě zmizí a tuto kartu nelze použít znovu.

| Hrací karta | Iluze |
| --- | --- |
| Srdcové eso | Rudý drak |
| Srdcový král | Rytíř a čtyři stráže |
| Srdcová dáma | Sukuba nebo inkubus |
| Srdcový kluk | Druid |
| Srdcová desítka | Oblačný obr |
| Srdcová devítka | Etin |
| Srdcová osmička | Gobr |
| Srdcová dvojka | Goblin |
| Kárové eso | Zřící |
| Kárový král | Arcimág a mágův učeň |
| Kárová dáma | Noční ježibaba |
| Kárový kluk | Vrah |
| Kárová desítka | Ohnivý obr |
| Kárová devítka | Zlobr mág |
| Kárová osmička | Gnol |
| Kárová dvojka | Kobold |
| Pikové eso | Kostěj |
| Pikový král | Kněz a dva akolyti |
| Piková dáma | Medúza |
| Pikový kluk | Veterán |
| Piková desítka | Ledový obr |
| Piková devítka | Troll |
| Piková osmička | Skurut |
| Piková dvojka | Goblin |
| Křížové eso | Železný golem |
| Křížový král | Vůdce loupežníků a tři loupežníci |
| Křížová dáma | Erínye |
| Křížový kluk |Berserkr |
| Křížová desítka | Kopcový obr |
| Křížová devítka | Zlobr |
| Křížová osmička | Ork |
| Křížová dvojka |Kobold |
| Žolíci (2) | Ty (majitel karet) |
</dnd-item>

<dnd-item
  title="Šalebný vak"
  original="Bag of tricks"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Vyvolávání"
  item="Úložný předmět"

  combat-effect="Nebojový"
  bonus="Žádný bonus"

  limit="Nabití s obnovou"
  duration="Zvláštní"
  >

*Divotvorný předmět, neobvyklý*

Jde o obyčejný pytlík z šedé, červené nebo hnědé látky, který se zdá prázdný. Když do něj ale sáhneš, odhalíš přítomnost malého, neurčitého předmětu. Vak váží půl libry.

Jako akci můžeš vytáhnout neurčitý předmět z vaku a vrhnout ho až 4 sáhy daleko. Když předmět dopadne, přemění se na tvora, kterého určíš hodem k8 dle tabulky, která odpovídá barvě vaku. Statistiky tvora najdeš v *Bestiáři*. Tvor zmizí za příštího úsvitu, nebo když mu klesnou životy na 0.

Tvor je vůči tobě a tvým společníkům přátelský a jedná ve tvém tahu. Použitím bonusové akce můžeš tvorovi přikázat, kam se má pohnout a jakou akci má provést ve svém příštím tahu, nebo mu dát obecné rozkazy, například útočit na tvé nepřátele. Když nemá žádné takové rozkazy, jedná dle své povahy.

Jakmile vytáhneš z vaku třetí neurčitý předmět, nelze vak použít znovu až do příštího úsvitu.

**Červený šalebný vak**

| k8 | Tvor |
| --- | --- |
| 1 | Krysa |
| 2 | Sova |
| 3 | Mastif |
| 4 | Koza |
| 5 | Obří koza |
| 6 | Obří kanec |
| 7 | Lev |
| 8 | Hnědý medvěd |

**Hnědý šalebný vak**

| k8 | Tvor |
| --- | --- |
| 1 | Šakal |
| 2 | Op |
| 3 | Pavián |
| 4 | Sekerozobák |
| 5 | Černý medvěd |
| 6 | Obří lasička |
| 7 | Obří hyena |
| 8 | Tygr |

**Šedý šalebný vak**

| k8 | Tvor |
| --- | --- |
| 1 | Lasička |
| 2 | Obří krysa |
| 3 | Jezevec |
| 4 | Kanec |
| 5 | Panter |
| 6 | Obří jezevec |
| 7 | Lítý vlk |
| 8 | Obří los |
</dnd-item>

<dnd-item
  title="Šarlatánova smrt"
  original="Charlatan's Dice"

  rulebook="Xanatharův průvodce vším"

  rarity="Běžný"

  attunement="Kýmkoliv"
  interaction="žádná int."

  purpose="Konkrétní efekt"
  item="Všední předmět"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Šarlatánova smrt**

_Divotvorný předmět, běžný (vyžaduje sladění)_

Kdykoliv hodíš touhle šestistěnnou kostkou, můžeš určit číslo, které na ní padne.
</dnd-item>

<dnd-item
  title="Šeptající prsten"

  rulebook="Jeskyně a draci"

  rarity="Běžný"

  attunement="Nevyžaduje"
  interaction="žádná int."

  purpose="Kouzlící"
  item="Prsten"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

Pokud máš tento Prsten na prstě, můžeš libovolně Sesílat Trik Zpráva.
</dnd-item>

<dnd-item
  title="Škapulíř hojení ran"
  original="Periapt of wound closure"

  rulebook="Průvodce PH"

  rarity="Neobvyklý"

  attunement="Kýmkoliv"
  interaction="žádná int."

  purpose="Léčící"
  item="Šperk"

  combat-effect="Nebojový"
  bonus="Žádný bonus"

  limit="Neomezené"
  duration="nepovinný"
  >

*Divotvorný předmět, neobvyklý (vyžaduje sladění)*

Když máš na sobě tento přívěšek, stabilizuješ se, kdykoliv umíráš na začátku svého tahu. Mimo to kdykoliv si hodíš Kostku životů k obnovení životů, zdvojnásob počet životů, které obnoví.
</dnd-item>

<dnd-item
  title="Škapulíř proti jedu"
  original="Periapt of proof against poison"

  rulebook="Průvodce PH, Jeskyně a draci"

  rarity="Vzácný"

  attunement="Nevyžaduje"
  interaction="žádná int."

  purpose="Trvalý přínos"
  item="Šperk"

  combat-effect="+odolnost/imunita"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, vzácný*

Tento jemný stříbrný řetízek má přívěšek z černého briliantu. Když ho máš na sobě, jedy na tebe nijak nepůsobí. Jsi imunní vůči stavu otrávení a jedovému zranění.
</dnd-item>

<dnd-item
  title="Škapulíř zdraví"
  original="Periapt of health"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Trvalý přínos"
  item="Šperk"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, neobvyklý*

Když máš na sobě tento přívěšek, jsi imunní vůči nakažení jakoukoli nemocí. Pokud už jsi nakažený nějakou nemocí, účinky nemoci jsou potlačené, zatímco máš na sobě škapulíř.
</dnd-item>

<dnd-item
  title="Šplhací lano"
  original="Rope of climbing"

  rulebook="Průvodce PH, Jeskyně a draci"

  rarity="Neobvyklý"

  attunement="Nevyžaduje"
  interaction="žádná int."

  purpose="Cestování"
  item="Výbava"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, neobvyklý*

Toto 12 sáhů dlouhé hedvábné lano váží 3 libry a unese až 3 000 liber. Držíš-li jeden konec lana a jako akci vyslovíš jeho zaklínadlo, lano ožije. Jako bonusovou akci můžeš rozkázat druhému konci lana, aby se pohnul na místo, které určíš. Tento konec se pohne 2 sáhy v tahu, kdy mu rozkážeš, a 2 sáhy každý tvůj tah, dokud nedosáhne cíle, či své maximální délky, nebo dokud mu neřekneš: „Stop.“ Můžeš lanu také říci, aby se bezpečně uvázalo k předmětu či odvázalo, zasukovalo či odsukovalo, nebo stočilo do klubka.

Řekneš-li lanu, aby se zasukovalo, objeví s na něm uzly v rozestupech 1 stopa. Když je lano zasukované, zkrátí se na 10 sáhů a dává výhodu k ověřením pro šplhání po něm.

Lano má OČ 20 a 20 životů. Každých 5 minut si obnoví 1 život, pokud má aspoň 1 život. Klesnou-li životy lana na 0, lano se zničí.
</dnd-item>

<dnd-item
  title="Štístko"
  original="Luck blade"

  rulebook="Průvodce PH, Jeskyně a draci"

  rarity="Legendární"

  attunement="Kýmkoliv"
  interaction="žádná int."

  purpose="Zbraně"
  item="Zbraň"

  combat-effect="+útok, +zásah, Jiný efekt"
  bonus="+1"

  limit="Nabití s obnovou, Nabití bez obnovy"
  duration="Permanentní"
  >

*Zbraň (jakýkoli meč), legendární (vyžaduje sladění)*

Získáš bonus +1 k hodům na útok a na zranění pomocí této magické zbraně. Když máš meč při sobě, získáš také bonus +1 k záchranným hodům.

***Štěstí.*** Máš-li meč při sobě, můžeš zkusit jeho štěstí (akce není potřeba) a zopakovat jeden hod na útok, ověření vlastnosti nebo záchranný hod, který se ti nelíbí. Druhý hod musíš použít. Tuto vlastnost nelze použít znovu až do příštího úsvitu.

***Přání.*** Meč má 1k4 − 1 dávek. Když ho držíš, můžeš jako akci spotřebovat 1 dávku a seslat z něj kouzlo *přání*. Tuto vlastnost nelze použít znovu až do příštího úsvitu. Meč přijde o tuto vlastnost, pokud mu už nezbudou žádné dávky.
</dnd-item>

<dnd-item
  title="Štít +X"
  original="Shield +X"

  rulebook="Průvodce PH, Jeskyně a draci"

  rarity="Neobvyklý, Vzácný, Velmi vzácný"

  attunement="Nevyžaduje"
  interaction="žádná int."

  purpose="Zbroje"
  item="Štít"

  combat-effect="+oč"
  bonus="+1, +2, +3"

  limit="Neomezené"
  duration="Permanentní"
  >

*Zbroj (štít), neobvyklý (+1), vzácný (+2), nebo velmi vzácný (+3)*

Když držíš tento štít, máš bonus k OČ daný jeho vzácností. Tento bonus se přičítá k normálnímu bonusu štítu k OČ.
</dnd-item>

<dnd-item
  title="Štít magické gardy"
  original="Spellguard shield"

  rulebook="Průvodce PH, Jeskyně a draci"

  rarity="Velmi vzácný"

  attunement="Kýmkoliv"
  interaction="žádná int."

  purpose="Zbroje"
  item="Štít"

  combat-effect="Jiný efekt"
  bonus="Výhoda, Nevýhoda"

  limit="Neomezené"
  duration="Permanentní"
  >

*Zbroj (štít), velmi vzácný (vyžaduje sladění)*

Když držíš tento štít, máš výhodu k záchranným hodům proti kouzlům a jiným magickým účinkům a útoky kouzlem mají nevýhodu proti tobě.
</dnd-item>

<dnd-item
  title="Štít mnoha tváří"
  original="Shield of Expression"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Zbroje"
  item="Zbroj"

  combat-effect="Nebojový"
  bonus="Žádný bonus"

  limit="Neomezené"
  duration="nepovinný"
  >

**Štít mnoha tváří**

_Zbroj (štít), běžný_

Přední strana štítu má tvar obličeje. Pokud ho máš na ruce, můžeš tvář v rámci bonusové akce změnit.
</dnd-item>

<dnd-item
  title="Štít mýtů"

  rulebook="Jeskyně a draci"

  rarity="Běžný"

  attunement="Nevyžaduje"
  interaction="žádná int."

  purpose="Zbroje"
  item="Štít"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

Na povrchu tohoto Štítu lze sledovat pohybující se výjevy z mýtů a legend, které znal jeho tvůrce.
</dnd-item>

<dnd-item
  title="Štít přitahující střely"
  original="Shield of Missile Attraction"

  rulebook="Průvodce PH"

  rarity="Vzácný"

  attunement="Kýmkoliv"
  interaction="Prokletý"

  purpose="Zbroje"
  item="Štít"

  combat-effect="+odolnost/imunita"
  bonus="Žádný bonus"

  limit="Neomezené"
  duration="Permanentní"
  >

*Zbroj (štít), vzácný (vyžaduje sladění)*

Když držíš tento štít, jsi odolný vůči zranění z útoků na dálku zbraní.

***Kletba.*** Tento štít je prokletý. Sladění s ním tě prokleje, dokud se nestaneš cílem kouzla *sejmi kletbu* nebo podobné magie. Odložení štítu tvoje prokletí neukončí. Kdykoliv dojde k útoku na dálku zbraní proti cíli do 2 sáhů od tebe, kletba způsobí, že cílem se místo toho staneš ty.
</dnd-item>

<dnd-item
  title="Štít zachytávající šípy"
  original="Arrow-catching shield"

  rulebook="Průvodce PH"

  rarity="Vzácný"

  attunement="Kýmkoliv"
  interaction="žádná int."

  purpose="Zbroje"
  item="Štít"

  combat-effect="+oč, Jiný efekt"
  bonus="+2"

  limit="Neomezené"
  duration="Permanentní"
  >

*Zbroj (štít), vzácný (vyžaduje sladění)*

Když držíš tento štít, získáš bonus +2 k OČ proti útokům na dálku. Tento bonus se přičítá k normálnímu bonusu štítu k OČ. Navíc kdykoliv útočník zaútočí na dálku proti cíli do 1 sáhu od tebe, můžeš se pomocí své reakce místo toho stát cílem útoku ty.
</dnd-item>

<dnd-item
  title="Tajemný klíč"
  original="Mystery Key"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní efekt"
  item="Všední předmět"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Tajemný klíč**

_Divotvorný předmět, běžný_

Na hlavě tohoto klíče je zobrazen otazník. Klíč má 5% šanci odemknout jakýkoli zámek, do kterého je vložen. Jakmile klíč něco odemkne, zmizí.
</dnd-item>

<dnd-item
  title="Talisman absolutního zla"
  original="Talisman of ultimate evil"

  rulebook="Průvodce PH"

  rarity="Legendární"

  attunement="Přesvědčení"
  interaction="žádná int."

  purpose="Tematické efekty"
  item="Šperk"

  combat-effect="+útok, Jiný efekt"
  bonus="+2"

  limit="Nabití bez obnovy"
  duration="Permanentní"
  >

*Divotvorný předmět, legendární (vyžaduje sladění s tvorem se zlým přesvědčením)*

Tento předmět symbolizuje nestoudné zlo. Tvor, který nemá dobré ani zlé přesvědčení, utrpí nekrotické zranění 6k6, když se dotkne talismanu. Dobrý tvor utrpí při dotknutí se talismanu nekrotické zranění 8k6. Oba druhy tvorů utrpí zranění znovu pokaždé, když skončí svůj tah a drží nebo nesou tento talisman.

Jsi-li zlý klerik či paladin, můžeš tento talisman používat jako svatý symbol a získáš bonus +2 k hodům na útok kouzlem, když ho držíš nebo máš na sobě.

Talisman má 6 dávek. Když ho držíš nebo máš na sobě, můžeš použitím akce spotřebovat 1 dávku a zvolit jednoho tvora, kterého vidíš na zemi do 24 sáhů od sebe. Má-li cíl dobré přesvědčení, otevře se pod ním ohnivá trhlina. Cíl musí uspět v záchranném hodu na Obratnost se SO 20, jinak spadne do trhliny a je beze stopy zničen. Trhlina se pak uzavře a nezanechá po sobě žádné stopy existence. Když spotřebuješ poslední dávku, talisman se rozpustí v zapáchající sliz a zničí se.
</dnd-item>

<dnd-item
  title="Talisman čirého dobra"
  original="Talisman of pure good"

  rulebook="Průvodce PH"

  rarity="Legendární"

  attunement="Přesvědčení"
  interaction="žádná int."

  purpose="Tematické efekty"
  item="Šperk"

  combat-effect="+útok, Jiný efekt"
  bonus="+2"

  limit="Nabití bez obnovy"
  duration="Permanentní"
  >

*Divotvorný předmět, legendární (vyžaduje sladění s tvorem s dobrým přesvědčením)*

Tento předmět je úžasným symbolem dobra. Tvor, který nemá dobré ani zlé přesvědčení, utrpí zářivé zranění 6k6, když se dotkne talismanu. Zlý tvor utrpí při dotknutí se talismanu zářivé zranění 8k6. Oba druhy tvorů utrpí zranění znovu pokaždé, když skončí svůj tah a drží nebo nesou tento talisman.

Jsi-li dobrý klerik či paladin, můžeš tento talisman používat jako svatý symbol a získáš bonus +2 k hodům na útok kouzlem, když ho držíš nebo máš na sobě.

Talisman má 7 dávek. Když ho držíš nebo máš na sobě, můžeš použitím akce spotřebovat 1 dávku a zvolit jednoho tvora, kterého vidíš na zemi do 24 sáhů od sebe. Má-li cíl zlé přesvědčení, otevře se pod ním ohnivá trhlina. Cíl musí uspět v záchranném hodu na Obratnost se SO 20, jinak spadne do trhliny a je beze stopy zničen. Trhlina se pak uzavře a nezanechá po sobě žádné stopy existence. Když spotřebuješ poslední dávku, talisman se rozplyne v zrnka zlatého světla a zničí se.
</dnd-item>

<dnd-item
  title="Talisman koule"
  original="Talisman of the sphere"

  rulebook="Průvodce PH"

  rarity="Legendární"

  attunement="Kýmkoliv"
  interaction="žádná int."

  purpose="Konkrétní účel"
  item="Šperk"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, legendární (vyžaduje sladění)*

Když si házíš na ověření Inteligence (Mystiky) pro ovládání *koule anihilace* a držíš při tom tento talisman, přičteš si k ověření dvojnásobek svého zdatnostního bonusu. Mimo to, když začneš svůj tah a ovládáš *kouli anihilace*, můžeš pomocí akce s ní levitovat 2 sáhy plus počet sáhů navíc rovných 2 × tvá oprava Inteligence.
</dnd-item>

<dnd-item
  title="Tančící meč"
  original="Dancing sword"

  rulebook="Průvodce PH, Jeskyně a draci"

  rarity="Velmi vzácný"

  attunement="Kýmkoliv"
  interaction="žádná int."

  purpose="Zbraně"
  item="Zbraň"

  combat-effect="Jiný efekt"
  bonus="Žádný bonus"

  limit="Neomezené"
  duration="Zvláštní"
  >

*Zbraň (jakýkoli meč), velmi vzácný (vyžaduje sladění)*

Jako bonusovou akci můžeš vyhodit tento magický meč do vzduchu a pronést zaklínadlo. Když to uděláš, meč se začne vznášet, uletí až 6 sáhů a zaútočí na jednoho tvora dle tvé volby do 1 sáhu od něj. Meč používá tvůj hod na útok a opravu vlastnosti k hodům na zranění.

Když se meč vznáší, můžeš pomocí bonusové akce způsobit, že uletí až 6 sáhů do jiného bodu do 6 sáhů od tebe. Jako součást této bonusové akce můžeš způsobit, že meč zaútočí na jednoho tvora dle tvé volby do 1 sáhu od něj.

Když vznášející se meč zaútočí počtvrté, uletí až 6 sáhů a pokusí se ti vrátit do ruky. Nemáš-li volnou ruku, spadne na zem k tvým nohám. Nemá-li meč k tobě žádnou volnou cestu, pohne se co nejblíž k tobě, co to jde, a spadne na zem. Přestane se vznášet také tehdy, pokud ho uchopíš, nebo se vzdálíš víc jak 6 sáhů od něj.
</dnd-item>

<dnd-item
  title="Trepky pavoučího šplhu"
  original="Slippers of Spider Climbing"

  rulebook="Průvodce PH, Jeskyně a draci"

  rarity="Neobvyklý"

  attunement="Kýmkoliv"
  interaction="žádná int."

  purpose="Cestování"
  item="Boty"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, neobvyklý (vyžaduje sladění)*

Když máš obuté tyto lehké boty, můžeš se pohybovat nahoru, dolů i do stran na svislých površích, a dokonce i po stropech hlavou dolů s volnýma rukama. Máš rychlost šplhání rovnou své rychlosti chůze. Ale trepky ti neumožňují se pohybovat tímto způsobem na kluzkém povrchu, například pokrytým ledem či olejem.
</dnd-item>

<dnd-item
  title="Trojzubec vlády nad rybami"
  original="Trident of fish command"

  rulebook="Průvodce PH"

  rarity="Neobvyklý"

  attunement="Kýmkoliv"
  interaction="žádná int."

  purpose="Zbraně"
  item="Zbraň"

  combat-effect="Nebojový"
  bonus="Žádný bonus"

  limit="Nabití s obnovou"
  duration="1 minuta"
  >

*Zbraň (trojzubec), neobvyklý (vyžaduje sladění)*

Tento trojzubec je magická zbraň. Má 3 dávky. Když ho držíš, můžeš jako akci spotřebovat 1 dávku a seslat z něj *podrob zvíře* (SO záchrany 15) na zvíře, které má vrozenou rychlost plavání. Každý den za úsvitu si trojzubec dobije 1k3 spotřebovaných dávek.
</dnd-item>

<dnd-item
  title="Trpasličí opasek"
  original="Belt of dwarvenkind"

  rulebook="Průvodce PH"

  rarity="Vzácný"

  attunement="Kýmkoliv"
  interaction="žádná int."

  purpose="Posilovače"
  item="Oblečení"

  combat-effect="+odolnost/imunita, Jiný efekt, Nebojový"
  bonus="Žádný bonus"

  limit="Neomezené"
  duration="nepovinný"
  >

*Divotvorný předmět, vzácný (vyžaduje sladění)*

Když máš na sobě tento opasek, získáš následující užitky:

 * Tvá hodnota Odolnosti se zvýší o 2, ale maximálně na 20.
 * Máš výhodu k ověřením Charismatu (Přesvědčování) při interakci s trpaslíky.

Mimo to, když jsi s opaskem sladěný, máš každý den za úsvitu 50% šanci, že ti naroste plnovous, pokud jsi způsobilý, aby ti narostl, nebo viditelně hustší plnovous, pokud ho už máš.

Pokud nejsi trpaslík, získáš navíc následující užitky, když máš opasek na sobě:

 * Máš výhodu k záchranným hodům proti jedu a jsi odolný vůči jedovému zranění.
 * Máš vidění ve tmě do vzdálenosti 12 sáhů.
 * Umíš mluvit, číst a psát trpasličtinou.
</dnd-item>

<dnd-item
  title="Trpasličí plátovka"
  original="Dwarven plate"

  rulebook="Průvodce PH"

  rarity="Velmi vzácný"

  attunement="Nevyžaduje"
  interaction="žádná int."

  purpose="Zbroje"
  item="Zbroj"

  combat-effect="+oč, Jiný efekt"
  bonus="+2"

  limit="Neomezené"
  duration="Permanentní"
  >

*Zbroj (plátová), velmi vzácná*

Když máš na sobě tuto zbroj, získáš bonus +2 k OČ. Mimo to, pokud s tebou nějaký účinek pohne po zemi proti tvé vůli, můžeš pomocí své reakce zmenšit vzdálenost, kterou s tebou pohne, až o 2 sáhy.
</dnd-item>

<dnd-item
  title="Trpasličí vrhač"
  original="Dwarven thrower"

  rulebook="Průvodce PH"

  rarity="Velmi vzácný"

  attunement="Trpaslíkem"
  interaction="žádná int."

  purpose="Zbraně"
  item="Zbraň"

  combat-effect="+útok, +zásah, Jiný efekt"
  bonus="+3"

  limit="Neomezené"
  duration="Permanentní"
  >

*Zbraň (válečné kladivo), velmi vzácná (vyžaduje sladění s trpaslíkem)*

Získáš bonus +3 k hodům na útok a na zranění pomocí této magické zbraně. Má vrhací vlastnost s normálním dostřelem 4 sáhy a dlouhým dostřelem 12 sáhů. Když zasáhneš útokem na dálku pomocí této zbraně, způsobí dodatečné zranění 1k8, nebo, pokud je cílem obr, zranění 2k8. Ihned po útoku ti přiletí zbraň zpět do ruky.
</dnd-item>

<dnd-item
  title="Truhla elegance"

  rulebook="Jeskyně a draci"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní účel"
  item="Úložný předmět"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

Všechno oblečení a Zbroje vložené do této Truhly jsou, bez ohledu na svůj původní stav, po vyjmutí čisté, vyžehlené (krom Zbrojí), urovnané a lehce voní levandulí.
</dnd-item>

<dnd-item
  title="Trvalá kniha kouzel"
  original="Enduring Spellbook"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Sesílání"
  item="Kniha"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Trvalá kniha kouzel**

*Divotvorný předmět, běžný*

Tuto knihu kouzel, stejně jako vše, co je na jejích stránkách napsáno, nemůže poškodit oheň ani ponoření do vody. Kromě toho se stářím nezhoršuje její stav.
</dnd-item>

<dnd-item
  title="Třpytivá přilba"
  original="Helm of brilliance"

  rulebook="Průvodce PH"

  rarity="Velmi vzácný"

  attunement="Kýmkoliv"
  interaction="žádná int."

  purpose="Zbroje"
  item="Zbroj"

  combat-effect="+odolnost/imunita, Jiný efekt"
  bonus="Žádný bonus"

  limit="Nabití bez obnovy"
  duration="Permanentní"
  >

*Divotvorný předmět, velmi vzácný (vyžaduje sladění)*

Tato oslnivá přilba je osazena 1k10 diamanty, 2k10 rubíny, 3k10 ohnivými opály a 4k10 opály. Jakýkoliv drahokam vyloupnutý z přilby se rozpadne na prach. Když se vyjmou či zničí všechny kameny, přilba ztratí svou magii.

Když ji máš na sobě, získáš následující užitky:

 * Jako akci můžeš seslat jedno z následujících kouzel (SO záchrany 18) použitím jednoho z drahokamů přilby jistého typu jako suroviny: *denní světlo* (opál), *ohnivá koule* (ohnivý opál), *ohnivá zeď* (rubín) nebo *spektrální sprška* (diamant). Drahokam se zničí, když se kouzlo sešle, a zmizí z přilby.
 * Dokud má přilba aspoň jeden diamant, vydává slabé světlo o poloměru 6 sáhů, když je v rámci této oblasti aspoň jeden nemrtvý. Nemrtvý, který začne svůj tah v této oblasti, utrpí zářivé zranění 1k6.
 * Dokud má přilba aspoň jeden rubín, jsi odolný vůči ohnivému zranění.
 * Dokud má přilba aspoň jeden ohnivý opál, můžeš pomocí akce vyslovit zaklínadlo a způsobit, že jedna zbraň, kterou držíš, vzplane. Plameny osvítí jasným světlem okruh o poloměru 2 sáhy a slabým světlem další 2 sáhy. Pro tebe a zbraň jsou plameny neškodné. Když zasáhneš útokem pomocí této sálající zbraně, cíl utrpí dodatečné ohnivé zranění 1k6. Plameny vydrží, dokud pomocí bonusové akce nevyslovíš zaklínadlo znovu, nebo dokud zbraň neodložíš či nezasuneš.

Když máš na sobě přilbu a utrpíš ohnivé zranění jako výsledek neúspěšného záchranného hodu proti kouzlu, hoď si k20. Padne-li 1, přilba zazáří paprsky světla ze zbývajících drahokamů. Každý tvor do 12 sáhů od přilby mimo tebe musí uspět v záchranném hodu na Obratnost se SO 17, jinak do něj udeří paprsek a utrpí zářivé zranění rovné počtu drahokamů na přilbě. Přilba a její drahokamy se pak zničí.
</dnd-item>

<dnd-item
  title="Úderné střelivo"
  original="Walloping Ammunition"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Zbraně"
  item="Zbraň"

  combat-effect="+stav"
  bonus="Žádný bonus"

  limit="Neomezené"
  duration="Permanentní"
  >

**Úderné střelivo**

_Zbraň (jakékoliv střelivo), běžná_

Toto střelivo má značnou sílu. Pokud zasažený tvor neuspěje v záchranném hodu na Sílu se SO 10, srazí ho zásah k zemi.
</dnd-item>

<dnd-item
  title="Univerzální rozpouštědlo"
  original="Universal solvent"

  rulebook="Průvodce PH, Jeskyně a draci"

  rarity="Legendární"

  attunement="Nevyžaduje"
  interaction="žádná int."

  purpose="Lektvary"
  item="Lektvar"

  combat-effect="Nebojový"
  bonus="Žádný bonus"

  limit="Jednorázové"
  duration="Ihned"
  >

*Divotvorný předmět, legendární*

Tato flaštička má v sobě mléčnou kapalinu se silnou vůní alkoholu. Jako akci můžeš vylít obsah flaštičky na povrch ve svém dosahu. Kapalina okamžitě rozpustí až 1 stopu krychlovou lepidla, kterého se dotýká, včetně *nejpevnějšího lepidla*.
</dnd-item>

<dnd-item
  title="Věrná sekera"

  rulebook="Jeskyně a draci"

  rarity="Běžný"

  attunement="Nevyžaduje"
  interaction="žádná int."

  purpose="Zbraně"
  item="Zbraň"

  combat-effect="Jiný efekt"
  bonus="Žádný bonus"

  limit="Neomezené"
  duration="Permanentní"
  >

Pokud vrhneš tuto Sekeru, na konci tvého Tahu se ti vrátí do ruky, pokud nejsi v Bezvědomí a máš alespoň jednu volnou ruku.
</dnd-item>

<dnd-item
  title="Veteránova špacírka"
  original="Veteran's Cane"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Vyvolávání"
  item="Berla, Zbraň"

  combat-effect="Nebojový"
  bonus="Žádný bonus"

  limit="Jednorázové"
  duration="Permanentní"
  >

**Veteránova špacírka**

*Divotvorný předmět, běžný*

Když tuto vycházkovou hůl uchopíš a pak proneseš v rámci bonusové akce zaklínadlo, promění se v obyčejný dlouhý meč a ztratí svou kouzelnou vlastnost.
</dnd-item>

<dnd-item
  title="Větrný vějíř"
  original="Wind fan"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Kouzlící"
  item="Všední předmět"

  combat-effect="Jiný efekt"
  bonus="Žádný bonus"

  limit="Nabití s obnovou"
  duration="nepovinný"
  >

*Divotvorný předmět, neobvyklý*

Když držíš tento vějíř, pomocí akce z něj můžeš seslat kouzlo *poryv větru* (SO záchrany 13). Jakmile tento vějíř použiješ, neměl bys ho použít znovu až do příštího úsvitu. Pokaždé, když ho před tím znovu použiješ, je kumulativní 20% šance, že nebude fungovat a rozcupuje se na nepoužitelné, nemagické cáry.
</dnd-item>

<dnd-item
  title="Vlající plášť"
  original="Cloak of Billowing"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Nekonkrétní účel"
  item="Oblečení"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

**Vlající plášť**

_Divotvorný předmět, běžný_

Když máš oblečen tento plášť, můžeš ho použitím bonusové akce nechat dramaticky vlát.
</dnd-item>

<dnd-item
  title="Vlna"
  original="Wave"

  rulebook="Průvodce PH"

  rarity="Legendární"

  attunement="Jiné"
  interaction="Vnímající"

  purpose="Zbraně"
  item="Zbraň"

  combat-effect="+útok, +zásah, Jiný efekt"
  bonus="+3"

  limit="Neomezené"
  duration="Permanentní"
  >

*Zbraň (trojzubec), legendární (vyžaduje sladění s tvorem, který uctívá boha moře)*

Tento trojzubec, zanechaný v jeskyni v Bílém chocholu, je nádherná zbraň ozdobená obrázky vln, mušlí a mořských tvorů. I když musíš uctívat boha moře, aby ses sladil s touto zbraní, *Vlna* ráda přijme nové konvertity.

Získáš bonus +3 k hodům na útok a na zranění pomocí této magické zbraně. Když s ní způsobíš kritický zásah, cíl utrpí dodatečné kritické zranění rovné polovině jeho maxima životů.

Zbraň také funguje jako *trojzubec vlády nad rybami* a *zbraň varování*. Když ji držíš, může ti poskytnout užitek *čepice vodního dechu* a můžeš ji používat jako *kostku síly* pouhým zvolením účinku, místo zmáčknutím vybrané strany kostky.

***Vědomí.*** *Vlna* je vnímající, neutrální zbraň s Inteligencí 14, Moudrostí 10 a Charismatem 18. Slyší a vidí ve tmě do vzdálenosti 24 sáhů.

Zbraň telepaticky komunikuje se svým nositelem a umí mluvit, číst a rozumí aquanštině. Umí také mluvit s vodními zvířaty, jako by používala kouzlo mluv se zvířaty, přičemž používá telepatii, aby zahrnula do konverzace svého nositele.

***Osobnost.*** Když je *Vlna* celá neklidná, má ve zvyku vyluzovat tóny, které se různí od mořských písní po svaté chvalozpěvy mořských bohů.

*Vlna* horlivě dychtí konvertovat smrtelníky, aby uctívali jednoho či více bohů moře, jinak nevěřící vydá na smrt. Konflikt nastane, pokud nositel nešíří cíle zbraně ve světě.

Trojzubec má nostalgický vztah k místu, kde by vykován, pustému ostrovu jménem Hromová výheň. Bůh moře tam uvěznil rodinu bouřných obrů a ti vykovali *Vlnu* jako akt oddanosti — nebo vzpoury proti — tomuto bohu.

*Vlna* má v sobě tajnou pochybnost o své povaze a účelu. Přes veškerou svou zbožnost k bohům moře se *Vlna* obává, že byla vyrobena, aby přivodila pád konkrétního boha moře. Tento osud je něco, co *Vlna* nemusí být schopna odvrátit.
</dnd-item>

<dnd-item
  title="Vysušující prach"
  original="Dust of dryness"

  rulebook="Průvodce PH, Jeskyně a draci"

  rarity="Neobvyklý"

  attunement="Nevyžaduje"
  interaction="žádná int."

  purpose="Nekonkrétní účel"
  item="Lektvar"

  combat-effect="+zásah"
  bonus="Žádný bonus"

  limit="Nabití bez obnovy"
  duration="Ihned"
  >

*Divotvorný předmět, neobvyklý*

Tento malý balíček obsahuje 1k6 + 4 špetek prachu. Jako akci můžeš posypat špetku prachu na vodu. Prach promění krychli vody o straně 3 sáhy v kuličku o velikosti kuličky na cvrnkání a ta bude plavat na místě, kam jsi posypal prach. Váha kuličky je zanedbatelná.

Někdo může pomocí akce hodit kuličku proti tvrdému povrchu a způsobit, že se kulička rozbije a uvolní vodu, kterou prach vstřebal. To ukončí magii kuličky.

Elementál složený převážně z vody, jenž je vystaven špetce prachu, si musí hodit záchranný od na Odolnost se SO 13. Když neuspěje, utrpí nekrotické zranění 10k6, nebo poloviční zranění při úspěšném záchranném hodu.
</dnd-item>

<dnd-item
  title="Výživná kulička"
  original="Bead of Nourishment"

  rulebook="Xanatharův průvodce vším"

  rarity="Běžný"

  attunement="Nevyžaduje"
  interaction="žádná int."

  purpose="Konkrétní efekt"
  item="Jiný"

  combat-effect="Nebojový"
  bonus="Žádný bonus"

  limit="Jednorázové"
  duration="nepovinný"
  >

**Výživná kulička**

_Divotvorný předmět, běžný_

Když si necháš tuto houbovitou želatinovou kuličku bez chuti rozpustit na jazyku, poskytne ti tolik energie, jako dávka potravin na 1 den.
</dnd-item>

<dnd-item
  title="Vznášivá koule"
  original="Driftglobe"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Tematické efekty"
  item="Výbava"

  combat-effect="Nebojový"
  bonus="Žádný bonus"

  limit="Neomezené, 1/denně"
  duration="Permanentní"
  >

*Divotvorný předmět, neobvyklý*

Tato malá koule z tlustého skla váží libru. Jsi-li do 12 sáhů od ní, můžeš vyslovit její zaklínadlo a způsobit, že bude svítit světlem z kouzla *světlo* nebo *denní světlo*. Jakmile se použije účinek *denního světla*, nelze tento účinek použít znovu až do příštího úsvitu.

Jako akci můžeš vyslovit jiné zaklínadlo, načež se svítící koule vznese do vzduchu a bude se vznášet do 1 sáhu od tebe. Koule se tímto způsobem vznáší, dokud ji ty nebo někdo jiný neuchopí. Pokud se vzdálíš víc jak 12 sáhů od vznášející se koule, poletí za tebou, dokud nebude do 12 sáhů od tebe. Poletí nejkratší možnou trasou. Pokud je kouli zabráněno v pohybu, pomalu se snese na zem, stane se nečinnou a její světlo se zablikáním zhasne.
</dnd-item>

<dnd-item
  title="Zaplavitel"
  original="Whelm"

  rulebook="Průvodce PH"

  rarity="Legendární"

  attunement="Trpaslíkem"
  interaction="Vnímající"

  purpose="Zbraně"
  item="Zbraň"

  combat-effect="+útok, +zásah, Jiný efekt"
  bonus="+3"

  limit="Neomezené"
  duration="Permanentní"
  >

*Zbraň (válečné kladivo), legendární (vyžaduje sladění s trpaslíkem)*

*Zaplavitel* je mocné válečné kladivo vykované trpaslíky a ztracené v jeskyni v Bílém chocholu.

Získáš bonus +3 k hodům na útok a na zranění pomocí této magické zbraně. Za úsvitu v den poté, kdy si poprvé hodíš na útok se *Zaplavitelem*, se v tobě vyvine strach z venkovních prostor pod širým nebem, který přetrvá, dokud zůstaneš sladěný s touto zbraní. To způsobuje, že máš nevýhodu k hodům na útok, záchranným hodů a ověřením vlastností, dokud vidíš denní oblohu.

***Vrhací zbraň.*** *Zaplavitel* má vrhací vlastnost s normálním dostřelem 4 sáhy a dlouhým dostřelem 12 sáhů. Když pomocí něj zasáhneš útokem na dálku zbraní, cíl utrpí dodatečné drtivé zranění 1k8, nebo dodatečné drtivé zranění 2k8, je-li cílem obr. Pokaždé, když zbraň vrhneš, ti po útoku přiletí zpět do ruky. Nemáš-li volnou ruku, zbraň přistane u tvých nohou.

***Šoková vlna.*** Jako akci můžeš udeřit *Zaplavitelem* do země a z bodu dopadu vyslat šokovou vlnu. Každý tvor dle tvé volby na zemi do 12 sáhů od daného bodu musí uspět v záchranném hodu na Odolnost se SO 15, jinak je ochromený na 1 minutu. Tvor může zopakovat záchranný hod na konci každého svého tahu a při úspěchu pro něj účinek skončí. Tuto vlastnost nelze použít znovu až do příštího úsvitu.

***Nadpřirozená ostražitost.*** Když držíš tuto zbraň, upozorní tě na polohu tajných nebo skrytých dveří do 6 sáhů od tebe. Navíc pomocí akce můžeš ze zbraně seslat *najdi zlo a dobro* nebo *najdi předmět*. Jakmile sešleš některé z těchto kouzel, nelze ho ze zbraně seslat znovu až do příštího úsvitu.

***Vědomí.*** *Zaplavitel* je vnímající, zákonně neutrální zbraň s Inteligencí 15, Moudrostí 12 a Charismatem 15. Slyší a vidí ve tmě do vzdálenosti 24 sáhů.

Zbraň telepaticky komunikuje se svým nositelem a umí mluvit, číst a rozumí gigantštině, goblinštině a trpasličtině. Při použití v boji vydává bojové pokřiky v trpasličtině.

***Osobnost.*** Účelem *Zaplavitele* je vraždit obry a skřety. Také se snaží chránit trpaslíky před všemi nepřáteli. Konflikt nastane, pokud nositel neničí gobliny a obry, nebo nechrání trpaslíky.

*Zaplavitel* má vazby k trpasličímu kmeni, který ho vytvořil, různě nazývaného Dankil nebo kmen Mocné kladivo. Touží se vrátit do tohoto kmene. Udělal by cokoliv, aby ochránil tyto trpaslíky.

Kladivo si také v sobě nese tajnou hanbu. Před staletími ho chrabře používal trpaslík jménem Ctenmír. Ale Ctenmír se přeměnil na upíra. Jeho vůle byla tak silná, že přiměl *Zaplavitele* ke svým zlým cílům, dokonce i vraždění členů svého vlastního kmene.
</dnd-item>

<dnd-item
  title="Zářivý drahokam"
  original="Gem of brightness"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Tematické efekty"
  item="Šperk"

  combat-effect="+stav, Nebojový"
  bonus="Žádný bonus"

  limit="Nabití bez obnovy"
  duration="Permanentní"
  >

*Divotvorný předmět, neobvyklý*

Tento hranol má 50 dávek. Když hod držíš, můžeš jako akci vyslovit jedno z jeho tří zaklínadel a způsobit jeden z následujících účinků:

 * První zaklínadlo způsobí, že drahokam osvítí jasným světlem okruh o poloměru 6 sáhů a slabým světlem dalších 6 sáhů. Tento účinek nespotřebuje žádnou dávku. Vydrží, dokud nepoužiješ bonusovou akci na zopakování zaklínadla, nebo dokud nepoužiješ jinou funkci drahokamu.
 * Druhé zaklínadlo spotřebuje 1 dávku a způsobí, že drahokam zasvítí oslnivým paprskem světla na jednoho tvora, kterého vidíš do 12 sáhů od sebe. Tvor musí uspět v záchranném hodu na Odolnost se SO 15, jinak oslepne na 1 minutu. Tvor může zopakovat záchranný hod na konci každého svého tahu a při úspěchu pro něj účinek skončí.
 * Třetí zaklínadlo spotřebuje 5 dávek a způsobí, že drahokam zazáří oslepujícím světlem v kuželu 6 sáhů s počátkem v drahokamu. Každý tvor v kuželu si musí hodit záchranný hod, jako by ho zasáhl paprsek vytvořený druhým zaklínadlem.

Když se spotřebují všechny dávky drahokamu, drahokam se stane nemagickým šperkem v hodnotě 50 zl.
</dnd-item>

<dnd-item
  title="Zbraň +X"
  original="Weapon +X"

  rulebook="Průvodce PH"

  rarity="Neobvyklý, Vzácný, Velmi vzácný"

  attunement="Nevyžaduje"
  interaction="žádná int."

  purpose="Zbraně"
  item="Zbraň"

  combat-effect="+útok, +zásah"
  bonus="+1, +2, +3"

  limit="Neomezené"
  duration="Permanentní"
  >

*Zbraň (jakákoli), neobvyklá (+1), vzácná (+2), nebo velmi vzácná (+3)*

Máš bonus k hodům na útok a na zranění pomocí této magické zbraně. Bonus je daný vzácností zbraně.
</dnd-item>

<dnd-item
  title="Zbraň varování"
  original="Weapon of warning"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Zbraně"
  item="Zbraň"

  combat-effect="Jiný efekt"
  bonus="Výhoda"

  limit="Neomezené"
  duration="Permanentní"
  >

*Zbraň (jakákoli), neobvyklá*

Tato magická zbraň tě varuje před nebezpečím. Když ji máš při sobě, máš výhodu k hodům na iniciativu. Navíc ty a tví společníci do 6 sáhů od tebe nemůžete být překvapení, kromě toho, když jste neschopní kvůli něčemu jinému než nemagickému spánku. Zbraň magicky probudí tebe a tvé společníky v dosahu, když začne boj a někdo z vás spí.
</dnd-item>

<dnd-item
  title="Zbroj +X"
  original="Armor +X"

  rulebook="Průvodce PH"

  rarity="Vzácný, Velmi vzácný, Legendární"

  attunement="Nevyžaduje"
  interaction="žádná int."

  purpose="Zbroje"
  item="Zbroj"

  combat-effect="+oč"
  bonus="+1, +2, +3"

  limit="Neomezené"
  duration="Permanentní"
  >

*Zbroj (lehká, střední nebo těžká), vzácná (+1), velmi vzácná (+2), nebo legendární (+3)*

Když máš na sobě tuto zbroj, máš bonus k OČ. Bonus je daný vzácností zbroje.
</dnd-item>

<dnd-item
  title="Zbroj nezranitelnosti"
  original="Armor of invulnerability"

  rulebook="Průvodce PH, Jeskyně a draci"

  rarity="Legendární"

  attunement="Kýmkoliv"
  interaction="žádná int."

  purpose="Zbroje"
  item="Zbroj"

  combat-effect="+odolnost/imunita"
  bonus="Žádný bonus"

  limit="Neomezené, 1/denně"
  duration="10 minut"
  >

*Zbroj (plátová), legendární (vyžaduje sladění)*

Když máš na sobě tuto zbroj, jsi odolný vůči nemagickému zranění. Navíc pomocí akce se můžeš stát imunní vůči nemagickému zranění na 10 minut, nebo dokud máš zbroj na sobě. Tuto zvláštní akci nelze použít znovu až do příštího úsvitu.
</dnd-item>

<dnd-item
  title="Zbroj odolání"
  original="Armor of resistance, Jeskyně a draci"

  rulebook="Průvodce PH"

  rarity="Vzácný"

  attunement="Kýmkoliv"
  interaction="žádná int."

  purpose="Zbroje"
  item="Zbroj"

  combat-effect="+odolnost/imunita"
  bonus="Žádný bonus"

  limit="Neomezené"
  duration="Permanentní"
  >

*Zbroj (lehká, střední nebo těžká), vzácná (vyžaduje sladění)*

Když máš na sobě tuto zbroj, jsi odolný vůči jednomu typu zranění. Typ zvolí PJ, nebo ho určí náhodně z možností níže.

| k10 | Typ zranění |
| --- | --- |
| 1 | Bleskové |
| 2 | Hromové |
| 3 | Chladné |
| 4 | Jedové |
| 5 | Kyselinové |
| 6 | Nekrotické |
| 7 | Ohnivé |
| 8 | Psychické |
| 9 | Silové |
| 10 | Zářivé |
</dnd-item>

<dnd-item
  title="Zbroj zranitelnosti"
  original="Armor of vulnerability"

  rulebook="Průvodce PH"

  rarity="Vzácný"

  attunement="Kýmkoliv"
  interaction="Prokletý"

  purpose="Zbroje"
  item="Zbroj"

  combat-effect="+odolnost/imunita, Jiný efekt"
  bonus="Žádný bonus"

  limit="Neomezené"
  duration="Permanentní"
  >

*Zbroj (plátová), vzácná (vyžaduje sladění)*

Když máš na sobě tuto zbroj, jsi odolný vůči jednomu z následujících typů zranění: bodné, drtivé, nebo sečné. Typ zvolí PJ, nebo ho určí náhodně.

***Kletba.*** Tato zbroj je prokletá. To se projeví, jen když se na ni sešle kouzlo *určení*, nebo když se s ní sladíš. Sladění s ní tě prokleje, dokud se nestaneš cílem kouzla *sejmi kletbu* nebo podobné magie. Odložení zbroje tvoje prokletí neukončí. Když jsi prokletý, jsi zranitelný vůči dvěma ze tří typů zranění spojených se zbrojí (ne vůči tomu, na které zbroj poskytuje odolání).
</dnd-item>

<dnd-item
  title="Zefyrovy podkovy"
  original="Horseshoes of a Zephyr"

  rulebook="Průvodce PH"

  rarity="Velmi vzácný"

  attunement="Nevyžaduje"
  interaction="žádná int."

  purpose="Cestování"
  item="Výbava"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Divotvorný předmět, velmi vzácný*

Tyto železné podkovy jsou po čtyřech. Když se všechny čtyři podkovy přikovají ke kopytům koně či podobného tvora, umožní mu se normálně pohybovat a být přitom čtyři couly nad zemí. Tento účinek znamená, že tvor může překonat nepevné či nestabilní povrchy, například vodu či lávu, nebo na nich stát. Tvor nezanechává žádné stopy a ignoruje těžký terén. Navíc se může pohybovat normální rychlostí až 12 hodin za den, aniž by se unavil z usilovného pochodu.
</dnd-item>

<dnd-item
  title="Zloděj devíti životů"
  original="Nine lives stealer"

  rulebook="Průvodce PH, Jeskyně a draci"

  rarity="Velmi vzácný"

  attunement="Kýmkoliv"
  interaction="žádná int."

  purpose="Zbraně"
  item="Zbraň"

  combat-effect="+útok, +zásah, Jiný efekt"
  bonus="+2"

  limit="Nabití bez obnovy"
  duration="Permanentní"
  >

*Zbraň (jakýkoli meč), velmi vzácný (vyžaduje sladění)*

Získáš bonus +2 k hodům na útok a na zranění pomocí této magické zbraně.

Meč má 1k8 + 1 dávek. Způsobíš-li kritický zásah tvorovi, který má méně než 100 životů, musí uspět v záchranném hodu na Odolnost se SO 15, jinak je namístě zabitý, neboť meč mu vytrhne z těla jeho životní sílu (výtvor či nemrtvý je imunní). Je-li tvor zabit, meč ztratí jednu dávku. Meč přijde o tuto vlastnost, nezbudou-li mu už žádné dávky.
</dnd-item>

<dnd-item
  title="Zraňující meč"
  original="Sword of wounding"

  rulebook="Průvodce PH"

  rarity="Vzácný"

  attunement="Kýmkoliv"
  interaction="žádná int."

  purpose="Zbraně"
  item="Zbraň"

  combat-effect="+zásah"
  bonus="Žádný bonus"

  limit="Neomezené"
  duration="Zvláštní"
  >

*Zbraň (jakýkoli meč), vzácný (vyžaduje sladění)*

Životy ztracené kvůli zranění této zbraně se dají obnovit pouze krátkým nebo důkladným odpočinkem, ne regenerací, magií ani jinými prostředky.

Jednou za tah, když zasáhneš tvora útokem pomocí této magické zbraně, můžeš cíl poranit. Na začátku každého tahu poraněného tvora cíl utrpí nekrotické zranění 1k4 za každé poranění, které jsi mu způsobil, a pak si může hodit záchranný hod na Odolnost se SO 15 a při úspěchu pro něj skončí účinek všech takových poranění. Nebo poraněný tvor či tvor do 1 sáhu od něj může použít akci k ověření Moudrosti (Lékařství) se SO 15 a při úspěchu skončí účinek takových poranění pro poraněného tvora.
</dnd-item>

<dnd-item
  title="Zrcadlo doživotí"
  original="Mirror of life trapping"

  rulebook="Průvodce PH"

  rarity="Velmi vzácný"

  attunement="Nevyžaduje"
  interaction="žádná int."

  purpose="Tematické efekty"
  item="Všední předmět"

  combat-effect="Nebojový"
  bonus="Žádný bonus"

  limit="Neomezené"
  duration="Zvláštní"
  >

*Divotvorný předmět, velmi vzácný*

Když se do tohoto 4 stopy vysokého zrcadla pohlíží nepřímo, na jeho povrchu se zobrazují mdlé obrazy tvorů. Zrcadlo váží 50 liber a má OČ 11, 10 životů a zranitelnost vůči drtivému poškození. Když jeho životy klesnou na 0, rozbije se a zničí.

Když visí na svislém povrchu a jsi do 1 sáhu od něj, můžeš pomocí akce vyslovit jeho zaklínadlo a aktivovat ho. Zůstane aktivované, dokud jako akci nevyslovíš zaklínadlo znovu.

Každý kromě tebe, kdo vidí svůj odraz v aktivovaném zrcadle a je do 6 sáhů od něj, musí uspět v záchranném hodu na Charisma se SO 15, jinak je uvězněn spolu se vším, co drží a nese, v jedné z dvanácti mimodimenzionálních cel zrcadla. Pokud tvor ví o povaze zrcadla, má k tomuto záchrannému hodu výhodu a výtvory v něm uspějí automaticky.

Mimodimenzionální cela je nekonečný prostor plný husté mlhy, která snižuje viditelnost na 2 sáhy. Tvorové uvěznění v celách zrcadla nestárnou a nepotřebují jíst, pít ani spát. Tvor chycený v cele může uniknout pomocí magie, která umožňuje sférické cestování. Jinak je tvor uvězněný v cele, dokud není osvobozen.

Pokud zrcadlo lapí tvora, ale jeho dvanáct mimodimenzionálních cel je už plných, náhodně osvobodí jednoho uvězněného tvora, aby ubytovalo nového vězně. Osvobozený tvor se objeví na volném místě na dohled od zrcadla, ale čelem od něj. Pokud se zrcadlo rozbije, všichni tvorové, které obsahuje, se osvobodí a objeví se na volných místech poblíž něj.

Když jsi do 1 sáhu od zrcadla, můžeš jako akci vyslovit jméno jednoho v něm uvězněného tvora, nebo jmenovat konkrétní celu podle čísla. Jmenovaný tvor či tvor z jmenované cely se objeví jako obraz na povrchu zrcadla. Můžete pak s tvorem normálně komunikovat.

Podobně můžeš jako akci vyslovit druhé zaklínadlo a osvobodit jednoho tvora uvězněného v zrcadle. Osvobozený tvor se objeví, spolu se svými věcmi, na nejbližším volném místě a čelem od zrcadla.
</dnd-item>

<dnd-item
  title="Zvonička otevírání"
  original="Chime of opening"

  rulebook="Průvodce PH, Jeskyně a draci"

  rarity="Vzácný"

  attunement="Nevyžaduje"
  interaction="žádná int."

  purpose="Konkrétní účel"
  item="Výbava"

  combat-effect="Nebojový"
  bonus="Žádný bonus"

  limit="Nabití bez obnovy"
  duration="Ihned"
  >

*Divotvorný předmět, vzácný*

Tato dutá kovová trubka měří asi stopu a váží libru. Jako akci ji můžeš namířit na předmět do 24 sáhů od tebe, který se dá otevřít, například dveře, víko či zámek. Zazní jasný tón gongu a pokud zvuk dozní až k předmětu, otevře se na předmětu jeden zámek či petlice. Pokud už na předmětu nezbývá žádný zámek či petlice, tak se otevře.

Zvonička se dá použít desetkrát. Po desátém použití praskne a stane se nepoužitelný.
</dnd-item>

<dnd-item
  title="Železná lahvice"
  original="Iron flask"

  rulebook="Průvodce PH"

  rarity="Legendární"

  attunement="Kýmkoliv"
  interaction="žádná int."

  purpose="Vyvolávání"
  item="Výbava"

  combat-effect="Jiný efekt"
  bonus="Žádný bonus"

  limit="Neomezené"
  duration="Zvláštní"
  >

*Divotvorný předmět, legendární*

Tato železná láhev má mosaznou zátku. Pomocí akce můžeš vyslovit zaklínadlo lahvice a zacílit tvora, kterého vidíš do 12 sáhů od sebe. Patří-li cíl do jiné sféry existence, než ve které jste, musí uspět v záchranném hodu na Moudrost se SO 17, jinak ho lahvice uvězní. Pokud byl cíl už někdy dříve v lahvici uvězněný, má výhodu k záchrannému hodu. Jakmile je tvor uvězněn, zůstane v lahvici, dokud není propuštěn. Lahvice může pojmout jen jednoho tvora najednou. Tvor uvězněný v lahvici nepotřebuje dýchat, jíst, pít ani nestárne.

Jako akci můžeš odejmout zátku lahvice a tvora z ní propustit. Tvor je vůči tobě a tvým společníkům přátelský 1 hodinu a po tuto dobu plní tvé rozkazy. Nedáš-li mu žádné rozkazy, nebo mu dáš rozkaz, který nejspíš vyústí v jeho smrt, bude se bránit, ale jinak nepodnikne žádnou akci. Po skončení doby trvání bude tvor jednat dle své normální povahy a přesvědčení.

Kouzlo *určení* odhalí, že uvnitř lahvice je tvor, ale jediný způsob, jak zjistit typ tvora, je otevřít lahvici. Nově objevená láhev už může obsahovat tvora dle úvahy PJ, nebo určeného náhodně.

| k% | Obsah |
| --- | --- |
| 01–50 | Nic |
| 51–53 | Ďábel (nižší) |
| 54–55 | Ďábel (vyšší) |
| 56–57 | Dao |
| 58–60 | Démon (typ 1) |
| 61–63 | Démon (typ 2) |
| 64–65 | Démon (typ 3) |
| 66–67 | Démon (typ 4) |
| 68 | Démon (typ 5) |
| 69 | Démon (typ 6) |
| 70 | Déva |
| 71–72 | Džin |
| 73–74 | Elementál (jakýkoli) |
| 75 | Githyankský rytíř |
| 76 | Githzerajský zert |
| 77–78 Ifrít |
| 79 | Kambion |
| 80–81 | Marid |
| 82–83 | Mezzolot |
| 84 | Mystikolot |
| 85–86 | Neviditelný stopař |
| 87–88 | Noční ježibaba |
| 89–90 | Nykalot |
| 91 | Planetár |
| 92–93 | Salamandr |
| 94–95 | Slád (jakýkoli) |
| 96 | Solár |
| 97–98 | Sukuba/inkubus |
| 99 | Ultrolot |
| 100 | Xorn |
</dnd-item>

<dnd-item
  title="Žezlo bezpečnosti"
  original="Rod of security"

  rulebook="Průvodce PH, Jeskyně a draci"

  rarity="Velmi vzácný"

  attunement="Nevyžaduje"
  interaction="žádná int."

  purpose="Konkrétní účel"
  item="Žezlo"

  combat-effect="Nebojový"
  bonus="Žádný bonus"

  limit="Nabití s obnovou"
  duration="X hodin"
  >

*Žezlo, velmi vzácné*

Když držíš toto žezlo, můžeš ho pomocí akce aktivovat. Tebe a až 199 dalších tvorů, které vidíš a kteří s tím souhlasí, ihned přenese do ráje, který existuje v mimosférickém prostoru. Zvolíš, jakou formu tento ráj má. Může to být poklidná zahrada, rozkošná mýtina, veselá hospoda, ohromný palác, tropický ostrov, fantastický zábavní park, nebo cokoliv jiného si vymyslíš. Bez ohledu na svou povahu ráj obsahuje pro své návštěvníky dostatek vody a jídla. Vše ostatní, s čím lze interagovat uvnitř mimosférického prostoru, může existovat pouze tam. Například květina sebraná ze zahrady v ráji zmizí, pokud se vynese z mimosférického prostoru.

Za každou hodinu strávenou v ráji si návštěvník obnoví životy, jako by utratil 1 Kostku životů. Mimo to tvorové v době strávené v ráji nestárnou, i když čas plyne normálně. Návštěvníci mohou zůstat v ráji až 200 dní děleno počtem přítomných tvorů (zaokrouhleno dolů).

Když čas vyprší, nebo použiješ akci k ukončení ráje, všichni návštěvníci se znovu objeví na místě, které zabíraly, když jsi žezlo aktivoval, nebo na nejbližším volném místě co nejblíž daného místa. Žezlo nelze použít znovu, dokud neuplyne deset dní.
</dnd-item>

<dnd-item
  title="Žezlo nepohyblivosti"
  original="Immovable rod"

  rulebook="Průvodce PH"

  rarity="Neobvyklý"

  attunement="Nevyžaduje"
  interaction="žádná int."

  purpose="Konkrétní účel"
  item="Žezlo"

  combat-effect="Nebojový"
  bonus="Žádný bonus"

  limit="Neomezené"
  duration="Permanentní"
  >

*Žezlo, neobvyklé*

Toto ploché železné žezlo má na jednom konci tlačítko. Jako akci můžeš tlačítko zmáčknout, což způsobí, že žezlo se magicky upevní k místu. Dokud ty nebo jiný tvor nezmáčknete tlačítko znovu pomocí akce, žezlo se nepohne, i kdyby mělo odporovat gravitaci. Žezlo unese až 8 000 liber váhy. Větší váha způsobí, že se žezlo deaktivuje a spadne. Tvor si může jako akci hodit na ověření Síly se SO 30 a při úspěchu pohnout upevněným žezlem až 2 sáhy.
</dnd-item>

<dnd-item
  title="Žezlo ostražitosti"
  original="Rod of alertness"

  rulebook="Průvodce PH"

  rarity="Velmi vzácný"

  attunement="Kýmkoliv"
  interaction="žádná int."

  purpose="Tematické efekty"
  item="Žezlo"

  combat-effect="+oč, Jiný efekt"
  bonus="+1"

  limit="Neomezené, 1/denně"
  duration="10 minut"
  >

*Žezlo, velmi vzácné (vyžaduje sladění)*

Toto žezlo má rozeklanou hlavici a následující vlastnosti.

***Ostražitost.*** Když držíš toto žezlo, máš výhodu k ověřením Moudrosti (Vnímání) a hodům na iniciativu.

***Kouzla.*** Když držíš toto žezlo, můžeš z něj jako akci seslat jedno z následujících kouzel: *najdi jed a nemoc*, *najdi magii*, *najdi zlo a dobro* nebo *spatři neviditelné*.

***Ochranná aura.*** Jako akci můžeš konec rukojeti žezla zasadit do země, načež hlavice žezla osvítí jasným světlem okruh o poloměru 12 sáhů a slabým světlem dalších 12 sáhů. Ty a tvorové, kteří jsou vůči tobě přátelští, když jste v tomto jasném světle, máte bonus +1 k OČ a záchranným hodům a vycítíte polohu každého neviditelného nepřátelského tvora, který je také v tomto jasném světle.

Hlavice žezla přestane svítit a účinek skončí po 10 minutách, nebo když tvor pomocí akce vytáhne žezlo ze země. Tuto vlastnost nelze použít znovu až do příštího úsvitu.
</dnd-item>

<dnd-item
  title="Žezlo panování"
  original="Rod of ruleship"

  rulebook="Průvodce PH, Jeskyně a draci"

  rarity="Vzácný"

  attunement="Kýmkoliv"
  interaction="žádná int."

  purpose="Způsobující stav"
  item="Žezlo"

  combat-effect="+stav"
  bonus="Žádný bonus"

  limit="1/denně"
  duration="8 hodin"
  >

*Žezlo, vzácné (vyžaduje sladění)*

Jako akci můžeš předložit žezlo a nařídit poslušnost každému tvorovi dle tvé volby, kterého vidíš do 24 sáhů od sebe. Každý cíl musí uspět v záchranném hodu na Moudrost se SO 15, jinak se stane zmámený na 8 hodin. Když je tvor zmámený tímto způsobem, bere tě za svého důvěryhodného vůdce. Pokud ho ty nebo tví společníci zraníte, nebo mu nařídíš něco, co je proti jeho povaze, přestane být zmámený tímto způsobem. Žezlo nelze použít znovu až do příštího úsvitu.
</dnd-item>

<dnd-item
  title="Žezlo panské moci"
  original="Rod of lordly might"

  rulebook="Průvodce PH"

  rarity="Legendární"

  attunement="Kýmkoliv"
  interaction="žádná int."

  purpose="Zbraně"
  item="Žezlo"

  combat-effect="+útok, +zásah, +stav, Jiný efekt"
  bonus="+3"

  limit="Neomezené"
  duration="Permanentní"
  >

*Žezlo, legendární (vyžaduje sladění)*

Toto žezlo má rozeklanou hlavici a funguje jako magický palcát, který poskytuje bonus +3 k hodům na útok a na zranění pomocí něj. Žezlo má vlastnosti spojené s šesti různými tlačítky, které jsou umístěny v řadě podél rukojeti. Má také tři další vlastnosti, jak je uvedeno níže.

***Šest tlačítek.*** Jako bonusovou akci můžeš stisknout jedno z šesti tlačítek žezla. Účinek tlačítka trvá, dokud nestiskneš jiné tlačítko, nebo dokud nestiskneš stejné tlačítko znovu, čímž se žezlo navrátí do své normální podoby.

Stiskneš-li **tlačítko 1**, z žezla se stane *plamenec*, kdy z opačného konce, než je rozeklaná hlavice žezla, vyjede ohnivá čepel (typ meče zvolíš ty).

Stiskneš-li **tlačítko 2**, rozeklaná hlavice žezla se zasune a vyjedou dvě srpkovité čepele, které přemění žezlo v magickou válečnou sekeru, která poskytuje bonus +3 k hodům na útok a na zranění pomocí ní.

Stiskneš-li **tlačítko 3**, rozeklaná hlavice žezla se zasune, ze špičky žezla vyjede bodec kopí a rukojeť žezla se prodlouží na 6 stop dlouhé ratiště, čímž se žezlo přemění na magické kopí, které poskytuje bonus +3 k hodům na útok a na zranění pomocí něj.

Stiskneš-li **tlačítko 4**, žezlo se přemění ve šplhací tyč až 10 sáhů dlouhou, jak určíš. Na površích tvrdých jako žula zajistí tyč bodec naspodu a tři háky navrchu. Po stranách se vysunou vodorovné, 3 couly dlouhé tyčky v rozestupech 1 stopa, čímž se vytvoří žebřík. Tyč unese až 4 000 liber. Větší váha nebo nedostatek pevného ukotvení způsobí, že se žezlo navrátí do své normální podoby.

Stiskneš-li **tlačítko 5**, žezlo se přemění v ruční beranidlo, které poskytuje uživateli bonus +10 k ověřením Síly pro vyrážení dveří, zátarasů a jiných bariér.

Stiskneš-li **tlačítko 6**, žezlo na sebe vezme svou normální podobu (nebo v ní zůstane) a ukáže magnetický sever. (Pokud se tato funkce žezla použije na místě, kde není žádný magnetický sever, nestane se nic.) Žezlo ti také dá povědomí, v jaké přibližné hloubce pod zemí se nacházíš, nebo tvou výšku nad ní.

***Paralýza.*** Když žezlem zasáhneš tvora útokem na blízko, můžeš přinutit cíl, aby si hodil záchranný hod na Sílu se SO 17. Když cíl neuspěje, je paralyzovaný na 1 minutu. Tvor může zopakovat záchranný hod na konci každého svého tahu a při úspěchu účinek skončí. Tuto vlastnost nelze použít znovu až do příštího úsvitu.

***Vysátí života.*** Když žezlem zasáhneš tvora útokem na blízko, můžeš přinutit cíl, aby si hodil záchranný hod na Odolnost se SO 17. Když cíl neuspěje, utrpí dodatečné nekrotické zranění 4k6 a ty si obnovíš počet životů rovný polovině tohoto nekrotického zranění. Tuto vlastnost nelze použít znovu až do příštího úsvitu.

***Vystrašení.*** Když držíš toto žezlo, můžeš pomocí akce přinutit každého tvora, kterého vidíš do 6 sáhů od sebe, aby si hodil záchranný hod na Moudrost se SO 17. Při neúspěchu bude cíl vystrašený na 1 minutu. Vystrašený tvor může zopakovat záchranný hod na konci každého svého tahu a při úspěchu pro něj účinek skončí. Tuto vlastnost nelze použít znovu až do příštího úsvitu.
</dnd-item>

<dnd-item
  title="Žezlo pohlcení"
  original="Rod of absorption"

  rulebook="Průvodce PH, Jeskyně a draci"

  rarity="Velmi vzácný"

  attunement="Kýmkoliv"
  interaction="žádná int."

  purpose="Sesílání"
  item="Žezlo"

  combat-effect="+odolnost/imunita"
  bonus="Žádný bonus"

  limit="Nabití bez obnovy"
  duration="Permanentní"
  >

*Žezlo, velmi vzácné (vyžaduje sladění)*

Když držíš toto žezlo, můžeš jako reakci pohltit kouzlo, které cílí jen na tebe a nemá plošný účinek. Pohlcený účinek kouzla se zruší a energie kouzla — ne kouzlo samotné — se uloží do žezla. Energie má stejnou úroveň jako kouzlo, když bylo sesláno. Po dobu své existence žezlo dokáže pohltit a uložit až 50 úrovní energie. Jakmile pohltí 50 úrovní energie, nedokáže pohltit víc. Jsi-li zacílen kouzlem, které žezlo nedokáže uložit, na toto kouzlo žezlo nemá žádný účinek.

Když se s žezlem sladíš, poznáš, kolik úrovní energie už pohltilo během své existence a kolik úrovní kouzelné energie má aktuálně uloženo.

Jsi-li sesilatel kouzel, můžeš během držení žezla přeměnit v něm uloženou energii do pozic kouzel pro sesílání kouzel, které máš připravené nebo znáš. Můžeš vytvořit pozice kouzel nanejvýš jen takové úrovně, jaké jsou tvé vlastní pozice kouzel, ale maximálně 5. úrovně. Uložené úrovně použiješ místo svých pozic, ale jinak sesíláš kouzla jako normálně. Například 3 úrovně uložené v žezlu můžeš použít jako pozici kouzel 3. úrovně.

Nově nalezené žezlo už má v sobě uložených 1k10 úrovní kouzelné energie. Žezlo, které už víc nedokáže pohlcovat kouzelnou energii a nemá žádnou zbývající energii, se stane nemagickým.
</dnd-item>

<dnd-item
  title="Žezlo správce paktu"
  original="Rod of the pact keeper"

  rulebook="Průvodce PH"

  rarity="Neobvyklý, Vzácný, Velmi vzácný"

  attunement="Černokněžníkem"
  interaction="žádná int."

  purpose="Sesílání"
  item="Žezlo"

  combat-effect="+útok, +so, Jiný efekt"
  bonus="+1, +2, +3"

  limit="1/denně"
  duration="Ihned"
  >

*Žezlo, neobvyklé (+1), vzácné (+2), nebo velmi vzácné (+3) (vyžaduje sladění s černokněžníkem)*

Když držíš toto žezlo, získáš bonus k hodům na útok kouzlem a SO záchrany kouzla svých černokněžnických kouzel. Bonus je dán vzácností žezla.

Navíc jako akci si můžeš obnovit jednu černokněžnickou pozici kouzla, když držíš toto žezlo. Tuto vlastnost nemůžeš použít znovu, dokud si důkladně neodpočineš.
</dnd-item>

<dnd-item
  title="Žezlo zmrtvýchvstání"
  original="Rod of resurrection"

  rulebook="Průvodce PH"

  rarity="Legendární"

  attunement="Druidem, Klerikem, Paladinem"
  interaction="žádná int."

  purpose="Kouzlící"
  item="Žezlo"

  combat-effect="Nebojový"
  bonus="Žádný bonus"

  limit="Nabití s obnovou"
  duration="Ihned"
  >

*Žezlo, legendární (vyžaduje sladění s druidem, klerikem nebo paladinem)*

Žezlo má 5 dávek. Když ho držíš, můžeš pomocí akce z něj seslat jedno z následujících kouzel: *uzdrav* (spotřebuje 1 dávku) nebo *zmrtvýchvstání* (spotřebuje 5 dávek).

Každý den za úsvitu si žezlo dobije 1 spotřebovanou dávku. Spotřebuješ-li poslední dávku, hoď k20. Padne-li 1, žezlo zmizí v záblesku světla.
</dnd-item>

<dnd-item
  title="Živelný drahokam"
  original="Elemental gem"

  rulebook="Průvodce PH, Jeskyně a draci"

  rarity="Neobvyklý"

  attunement="Nevyžaduje"
  interaction="žádná int."

  purpose="Vyvolávání"
  item="Šperk"

  combat-effect="Nebojový"
  bonus="Žádný bonus"

  limit="Jednorázové"
  duration="1 hodina"
  >

*Divotvorný předmět, neobvyklý*

Tento drahokam obsahuje zrnko živelné energie. Když ho pomocí akce rozbiješ, přivoláš elementála, jako bys seslal kouzlo *vyvolej elementála* a magie drahokamu se ztratí. Typ drahokamu určuje, jakého elementála přivoláš.

| Drahokam | Přivolaný elementál |
| --- | --- |
| Rudý korund | Ohnivý elementál |
| Smaragd | Vodní elementál |
| Modrý safír | Vzdušný elementál |
| Žlutý diamant | Zemní elementál |
</dnd-item>

<dnd-item
  title="Život beroucí meč"
  original="Sword of Life Stealing"

  rulebook="Průvodce PH"

  rarity="Vzácný"

  attunement="Kýmkoliv"
  interaction="žádná int."

  purpose="Zbraně"
  item="Zbraň"

  combat-effect="+zásah"
  bonus="Žádný bonus"

  limit="Neomezené"
  duration="Permanentní"
  >

*Zbraň (jakýkoli meč), vzácný (vyžaduje sladění)*

Když touto magickou zbraní zaútočíš na tvora a při hodu na útok ti padne 20, cíl utrpí dodatečné nekrotické zranění 10, pokud to není výtvor či nemrtvý. Ty při tom získáš 10 dočasných životů.
</dnd-item>
