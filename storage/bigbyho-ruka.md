# BIGBYHO RUKA

*Bigby's hand*

***Příručka hráče***

*Zaklínání 5. úrovně*

**Vyvolání:** 1 akce

**Dosah:** 24 sáhů

**Složky:** V, P, S (skořápka a jedna rukavice z hadí kůže)

**Trvání:** Soustředění, až 1 minuta

**Povolání:** Kouzelník

Na volném místě, které vidíš v dosahu, vytvoříš Velkou ruku světélkující, průsvitné síly. Ruka vydrží po dobu trvání kouzla, pohybuje se na tvůj rozkaz a napodobuje pohyby tvé vlastní ruky. 

Ruka je předmět, který má OČ 20 a životy rovné tvému maximu životů. Klesnou-li její životy na 0, kouzlo skončí. Má Sílu 26 (+8) a Obratnost 10 (+0). Ruka nevyplňuje svoje místo úplně. 

Když sešleš toto kouzlo a také jako bonusovou akci ve svých pozdějších tazích, můžeš pohnout rukou až o 12 sáhů a pak s ní způsobit jeden z následujících účinků.

***Překážející ruka.*** Ruka se vsune mezi tebe a tvora, kterého zvolíš, dokud jí nedáš jiný rozkaz. Ruka se pohybuje, aby zůstala mezi tebou a cílem, což ti poskytuje poloviční kryt proti cíli. Cíl se nemůže pohnout skrz místo s rukou, pokud je jeho hodnota Síly menší nebo rovna hodnotě Síly ruky. Pokud je jeho hodnota Síly větší než hodnota Síly ruky, může se pohnout skrz místo s rukou, ale toto místo je pro cíl těžký terén.

***Silná ruka.*** Ruka se pokusí odtlačit tvora, jenž je do 1 sáhu od ní, směrem, který určíš. hoď si na ověření se Silou ruky v konfliktu proti ověření Síly (Atletiky) cíle. Je-li cíl Střední či menší, máš výhodu k ověření. Pokud uspěješ, ruka odtlačí cíl až o 1 sáh plus počet sáhů rovných tvé opravě sesílací vlastnosti. Ruka se pohne spolu s cílem, aby zůstala do 1 sáhu od něj.

***Uchvacující ruka.*** Ruka se pokusí uchvátit Obrovského či menšího tvora do 1 sáhu od ní. K vyřešení chvatu použij opravu Síly ruky. Je-li cíl Střední či menší, máš výhodu k ověření. Zatímco ruka uchvacuje cíl, můžeš použít bonusovou akci, aby ho ruka drtila. Když to uděláš, cíl utrpí drtivé zranění rovné 2k6 + tvá oprava sesílací vlastnosti.

***Zaťatá pěst.*** Ruka udeří jednoho tvora či předmět do 1 sáhu od ní. hoď si za ruku na útok na blízko kouzlem a použij při tom své herní statistiky. Při zásahu cíl utrpí silové zranění 4k8.

***Na vyšších úrovních.*** Sešleš-li toto kouzlo použitím pozice kouzla 6. či vyšší úrovně, za každou další úroveň pozice nad 5. se zvýší zranění ze zaťaté pěsti o 2k8 a z uchvacující ruky o 2k6.
