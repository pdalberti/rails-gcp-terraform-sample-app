<stunt
    title="Gravitační akrobacie"

    source="Fate Epizoda I: Star Wars"
    origin="sw-skill: Atletika"

    fc-skill="Atletika"
    sw-skill="Atletika"

    type="+2, -aspekt/vynucení"

    actions="O, CA"
    >

Tvoje zkušenosti se stavem beztíže ti dávají ohromnou orientaci ve 3D prostoru. Máš +2 k hodům na Překonání nebo Vytvoření výhody kdykoliv, kdy jednáš během skoku, pádu nebo letu. Prostředí bez gravitace ti nečiní žádné problémy (situační aspekty, které se k němu váží, můžeš ignorovat a nejdou proti tobě vyvolat ani vynutit).


</stunt>



<stunt
    title="Tanec se smrtí"

    source="Fate Epizoda I: Star Wars"
    origin="sw-skill: Atletika"

    fc-skill="Atletika"
    sw-skill="Atletika"

    type="+možnost"

    actions="D"
    >

Máš trénink v úsporných, efektivních úhybech - dokážeš se v okamžiku zkroutit, přetočit nebo provést drobný, ale významný úkrok zrovna v momentě, kdy to nejvíc potřebuješ. Při boji na blízko (a při obraně před střelbou na vzdálenost až dvou kroků) se můžeš bránit Atletikou bez nutnosti pohnout se z místa (musíš ale mít možnost se volně hýbat). Pokud má protivník zbraň, která dává bonus k útoku, můžeš jej ignorovat - pokud tě ale protivník zasáhne nebo proti tobě jen remízuje, tak počet získaných posunů o bonus své zbraně opět navýší. Proti střelbě z dálky větší, než dva kroky, ti tento trik nijak nepomůže.

</stunt>



<stunt
    title="Bitevní orientace"

    source="Fate Epizoda I: Star Wars"
    origin="sw-skill: Blastery"

    fc-skill="Střelba"
    sw-skill="Blastery"

    type="+akce, -aspekt/vynucení"

    actions="D"
    >

Že na tebe někdo střílí je pro tebe normální a střely, které tě těsně minou, tě už nevzrušují. Máš tak čas dívat se okolo, jednat s chladnou efektivitou a využívat vlastní střelbu k zastrašení těch, kteří tvůj klid nesdílejí. Můžeš použít Blastery k obraně před nepřátelskou střelbou, za předpokladu, že na protivníka můžeš střílet zpátky. Pokud se můžeš krýt svou střelbou, můžeš ignorovat situační aspekty související s volným prostranstvím a máš +2 k obraně před riziky prostředí založenými na intenzitě okolní palby.

</stunt>





<stunt
    title="Palebná kaskáda"

    source="Fate Epizoda I: Star Wars"
    origin="sw-skill: Blastery"

    fc-skill="Střelba"
    sw-skill="Blastery"

    type="+2p"

    actions="A"
    >

Když střílíš do Skupiny a uspěješ, získáš 2 posuny navíc. Pokud remízuješ, můžeš se rozhodnout způsobit 2 posuny poškození namísto toho vzít si posílení.

</stunt>



<stunt
    title="Ničitel"

    source="Fate Epizoda I: Star Wars"
    origin="sw-skill: Atletika"

    fc-skill="Boj"
    sw-skill="Boj"

    type="+2, +aspekt/vyvolání"


    actions="A"
    >

Jednou za scénu můžeš popsat, jak při svém útoku zničíš něco ve svém okolí (ať už protože to použiješ jako zbraň, nebo protože to zničíš svým odhozeným protivníkem) a vzít si +2 k útoku. Můžeš také použít posílení, volné vyvolání na vhodný aspekt nebo Bod Síly a místo získání dalších +2 udělat ze zničené věci situační aspekt.

</stunt>



<stunt
    title="Bitkař"

    source="Fate Epizoda I: Star Wars"
    origin="sw-skill: Boj"

    fc-skill="Boj"
    sw-skill="Boj"

    type="+2p, +možnost"

    actions="A"
    >

Když útokem zblízka vyřadíš protivníka, můžeš ihned zaútočit na dalšího, pokud je ve tvém dosahu. Když bojuješ zblízka se skupinou, tvoje útoky způsobují o dva posuny poškození víc a při remíze se můžeš rozhodnout způsobit 2 posuny poškození namísto toho vzít si posílení.

</stunt>



<stunt
    title="Zlodějna"

    source="Fate Epizoda I: Star Wars"
    origin="sw-skill: Infiltrace"

    sw-skill="Infiltrace"

    type="+možnost"

    actions="O, CA"
    >


Kromě toho, že se umíš dostat tam, kde nemáš být, umíš i všechny ty další věci, které nemají lidé okolo rádi, jako třeba vybírání cizích kapes atp.

</stunt>



<stunt
    title="Společenský chameleon"

    source="Fate Epizoda I: Star Wars"
    origin="sw-skill: Infiltrace"

    fc-skill="Skrývání"
    sw-skill="Infiltrace"

    type="+schopnost"

    actions="D"
    >

Dokud tě někdo nedonutí k delší interakci, dokážeš automaticky splynout s prostředím a společností, která tě obklopuje, i když jsi v ní úplně poprvé. Objevit tě nebo tě jen nepřehlédnout vyžaduje hod na Pozornost proti tvojí Infiltraci, i když se zrovna neskrýváš.

</stunt>



<stunt
    title="Zuřivost"

    source="Fate Epizoda I: Star Wars"
    origin="sw-skill: Kondice"

    fc-skill="Kondice"
    sw-skill="Kondice"

    type="+schopnost, stres/následky, -aspekt/vynucení"

    restrictions="1/scéna"
    >

Jednou za scénu se můžeš rozhodnout vyčistit si hlavu bolestí - když si způsobíš drobný nebo horší fyzický následek, můžeš ihned odmazat dva čtverečky duševního stresu nebo začít zcela ignorovat duševní či sociální aspekt (např. _**Zastrašený**_, _**Hrozivá**_ atp.). Zároveň na sebe umístíš situační aspekt _**Rozzuřený**_ a získáš na něj jedno volné vyvolání. Tímto trikem se nelze zbavit duševního stresu reprezentujícího vliv Temné strany Síly.

</stunt>



<stunt
    title="Hrozivý"

    source="Fate Epizoda I: Star Wars"
    origin="sw-skill: Kondice"

    fc-skill="Kondice"
    sw-skill="Kondice"

    type="předrátování"

    actions="O, CA, A"
    >

Máš masivní postavu, spoustu děsivých tetování, nebo prostě jen schopnost tvářit se drsně. Pro účely zastrašování můžeš namísto Manipulace používat Kondici.

</stunt>



<stunt
    title="Falešné úmysly"

    source="Fate Epizoda I: Star Wars"
    origin="sw-skill: Manipulace"

    fc-skill="Klamání"
    sw-skill="Manipulace"

    type="+možnost, +aspekt/vyvolání"

    actions="CA, AO"
    >

Můžeš na druhé umístit situační aspekt vyjadřující jejich přesvědčení o tvých cílech nebo dalších akcích. Ten přetrvá, dokud nebude zcela zjevné, že to byla jen podsunutá lež - pokud se kdokoliv pokusí dotyčné přesvědčit o něčem jiném (nebo když sami narazí na zjevné důkazy o tom, že chceš něco jiného), můžeš tento aspekt bránit aktivní opozicí, i když nejsi na scéně.

</stunt>



<stunt
    title="Těžiště v chaosu"

    source="Fate Epizoda I: Star Wars"
    origin="sw-skill: Manipulace"

    fc-skill="Klamání"
    sw-skill="Manipulace"

    type="+možnost"

    actions="O, CA, A"
    >

Když se stane něco, co vyvolá chaos a paniku, dokážeš bleskově reagovat a na krátkou chvíli (nanejvýš jednu scénu) přimět všechny, kdo jsou zmateni, aby jednali tak, jak chceš. Můžeš udělat věci, které by ti jinak neprošly - rozkazovat nepřátelským pěšákům, přimět nedůvěřivé cizince, aby ti svěřili své bezpečí, vnutit davu okolo i absurdní přesvědčení o tom, co se děje atp.

</stunt>



<stunt
    title="Létající šrot"

    source="Fate Epizoda I: Star Wars"
    origin="sw-skill: Pilotování"

    fc-skill="Řízení"
    sw-skill="Pilotování"

    type="+2, +možnost, stres/následky, -aspekt/vynucení"

    actions="O, CA"
    >

Loď, kterou pilotuješ, letí. Je jedno, že je ukradená z vrakoviště, že v bitvě přišla o většinu klíčových systémů, že je 500 let stará a téměř bez paliva. Máš +2 na překonání a obranu kdykoliv, kdy se potýkáš s jakýmkoliv podobným situačním aspektem či Následkem a za sezení můžeš zdarma ignorovat jedno vynucení takového aspektu.

</stunt>



<stunt
    title="Těžkotonážní manévry"

    source="Fate Epizoda I: Star Wars"
    origin="sw-skill: Pilotování"

    fc-skill="Řízení"
    sw-skill="Pilotování"

    type="+možnost"

    actions="O, CA, D"
    >

Možná máš výcvik pro speciální operace. Možná jsi jen šílenec. Tak nebo tak, dokážeš manévrovat se středními loděmi, jakoby šlo o stíhače (můžeš při manévrování ignorovat související postihy za třídu velikostí).

</stunt>



<stunt
    title="Koutkem oka"

    source="Fate Epizoda I: Star Wars"
    origin="sw-skill: Pozornost"

    fc-skill="Pozornost"
    sw-skill="Pozornost"

    type="+akce, +možnost"

    actions="D, AO"
    >

Dokážete na něčem udržovat svou pozornost bez nutnosti se tomu přímo věnovat. Můžeš určit jeden cíl - postavu, věc nebo místo - který takto sleduješ. I když zrovna děláš něco jiného (vč. boje), tak dokud je cíl na scéně, vždy víš, kde je, co dělá, co se s ním děje atp. a můžeš si hodit obranu nebo aktivní opozici, když se tvůj cíl pokusí jednat skrytě nebo když se někdo pokusí jednat skrytě vůči cíli.

</stunt>



<stunt
    title="Pozor!"

    source="Fate Epizoda I: Star Wars"
    origin="sw-skill: Pozornost"

    fc-skill="Pozornost"
    sw-skill="Pozornost"

    type="+možnost"

    actions="D"
    >

Dokážeš koordinovaně zburcovat ostatní, i když máš jen zlomky vteřin. Pokud uspěješ na Pozornost při obraně před přepadením, pastí nebo jiným náhlým nebezpečím, můžeš automaticky nechat uspět i své spojence.

</stunt>



<stunt
    title="Bolestivá pravda"

    source="Fate Epizoda I: Star Wars"
    origin="sw-skill: Přesvědčování"

    fc-skill="Empatie"
    sw-skill="Přesvědčování"

    type="předrátování"

    actions="A"
    >

Dokážeš zarazit klín do rozporů v mysli a jednání ostatních. Za vhodných podmínek můžeš provést duševní útok Přesvědčováním namísto Manipulací.

</stunt>



<stunt
    title="Podsunutí"

    source="Fate Epizoda I: Star Wars"
    origin="sw-skill: Přesvědčování"

    fc-skill="Klamání, Vztahy"
    sw-skill="Přesvědčování"

    type="+možnost"

    actions="CA"
    >

Umíš ostatní přimět, aby sami došli k těm správným závěrům. Pokud vůči někomu uspěješ v Přesvědčování během klidného rozhovoru, můžeš cíl nechat, aby si myslel, že ke svým závěrům došel sám bez tvého přímého přičinění.

</stunt>



<stunt
    title="Hacking"

    source="Fate Epizoda I: Star Wars"
    origin="sw-skill: Technika"

    fc-skill="Řemesla, Učenost"
    sw-skill="Technika"

    type="+možnost, +schopnost"

    actions="O, CA"
    >

Patříš k té hrstce bytostí, pro které pokročilé počítače ve Star Wars nejsou jen autonomní nástroje. Nepotřebuješ droida, aby se pro tebe někam nahackoval a něco přeprogramoval - umíš to taky. A taky rozumíš binary.

</stunt>



<stunt
    title="Dělostřelec"

    source="Fate Epizoda I: Star Wars"
    origin="sw-skill: Dělostřelec"

    fc-skill="Řemesla"
    sw-skill="Technika"

    type="předrátování, +možnost"

    actions="O, CA, A"
    >

Při střelbě těžkými zbraněmi (těmi, u jejichž ovládání se stojí nebo spíše sedí, místo toho, aby se s nimi běhalo okolo) můžeš používat Techniku místo Blasterů a na velkých lodích můžeš převzít kontrolu nad palbou v rámci všech zbraní zóny.

</stunt>



<stunt
    title="Přesvědčení"

    source="Fate Epizoda I: Star Wars"
    origin="sw-skill: Vůle"

    fc-skill="Vůle"
    sw-skill="Vůle"

    type="+2"

    actions="O, D"
    >

Následuješ svůj kód (obsažený v některém z aspektů postavy). Kdykoliv, kdy si házíš na Vůli v zájmu tento kód dodržet nebo jej proti někomu obhájit, máš +2. Pokud přijmeš vynucení, kterým kód porušíš, tak tento trik až do konce scénáře ztrácíš bez náhrady (podobně, když na tebe někdo umístí situační aspekt pochybností).

</stunt>



<stunt
    title="Vlastní příklad"

    source="Fate Epizoda I: Star Wars"
    origin="sw-skill: Vůle"

    fc-skill="Vůle"
    sw-skill="Vůle"

    type="+možnost"

    actions="O, D, AO"
    >

Když se někdo snaží zastrašit, vyvolat pochybnosti nebo vyvolat chaos vůči více cílům a ty proti němu uspěješ, můžeš se rozhodnout nechat automaticky uspět i všechny své spojence ve stejné zóně.

</stunt>



<stunt
    title="Vliv"

    source="Fate Epizoda I: Star Wars"
    origin="sw-skill: Vztahy"

    fc-skill="Kontakty"
    sw-skill="Vztahy"

    type="+možnost"

    restrictions="1/sezení"

    actions="O, A"
    >

Možná, že je tvůj vlastní a možná, že jen znáš lidi, kteří ho mají. Tak nebo tak, tvoje možnosti jsou širší, než obvykle. Jednou za sezení můžeš provést hod na Vztahy, který reprezentuje použití přímé autority vůči cíli (ten se ti může bránit buď Vůlí, nebo vlastními Vztahy vyjadřujícími jeho sebevědomí z jeho vlastních kontaktů).

</stunt>



<stunt
    title="Šedá eminence"

    source="Fate Epizoda I: Star Wars"
    origin="sw-skill: Vztahy"

    fc-skill="Kontakty"
    sw-skill="Vztahy"

    type="+akce, +schopnost"

    actions="D, AO"
    >

Tvé kontakty a různí slabší spojenci tě znají pod různými identitami - nebo vlastně vůbec netuší, kdo jsi. Prostá snaha tě dohledat pátráním ve tvé síti vede do slepých uliček a cílené snaze rozplést síť až k sobě můžeš vždy aktivně bránit.

</stunt>



<stunt
    title="Užitečná teorie"

    source="Fate Epizoda I: Star Wars"
    origin="sw-skill: Znalosti"

    fc-skill="Učenost"
    sw-skill="Znalosti"

    type="+2"

    restrictions="1. setkání"

    actions="CA"
    >

Když se poprvé setkáš s něčím novým a použiješ Znalosti k vytvoření výhody skrze deklarování nějaké obecné skutečnosti o dané věci, tak si k hodu můžeš přidat +2.

</stunt>



<stunt
    title="Cit pro zvláštnosti"

    source="Fate Epizoda I: Star Wars"
    origin="sw-skill: Znalosti"

    fc-skill="Vyšetřování"
    sw-skill="Znalosti"

    type="předrátování"

    actions="O, CA, D"
    >

Neustále přemýšlíš o všem, s čím se setkáváš. Můžeš použít Znalosti namísto Pozornosti k povšimnutí si čehokoliv podivného v běžné podobě věcí, i když se v dané věci přímo nevyznáš (tj. nevšimneš si náhlých změn nebo okamžitého dění, ale všimneš si systematických odlišností nebo nepatřičností).

</stunt>
